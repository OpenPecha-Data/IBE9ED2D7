༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W3CN21540ImageGroup:13CN21759
LCCN:n/aISBN:
9787570002597
Title:
(1-7)
གྲགས་ཆེན་བཅོ་བརྒྱད།།
grags chen bco brgyad/ (1-7)
Author:
n/a
n/aDescriptor:
Original Publication:In/a,n/a
Place:lha sa/
Publisher:bod ljongs bod yig die raying ope skran khang |
Date:2019
Volume:3
Total Volumes:17
TBRC Pages:2
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ན 127 F་
༄༅། །གྲགས་ཆེན་བཅོ་བརྒྱད་ལས་འདེམ་པའི་སྐོར་གྱི་
རྩ་བ་པོད་གསུམ་པ་བཞུགས་སོ།
( ༡ - ༡༧)
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁ
miguelaj11:37IRela@andalaunmental/2m



༄༅། །གྲགས་ཆེན་བཅོ་བརྒྱད་ལས་འདུལ་བའི་སྐོར་གྱི་
རྩ་བ་པོད་གསུམ་པ་བཞུགས་སོ། །
(༡-༧)
༡སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
n



图书在版编目(CIP)数据
六部大论:1-7册:藏文/至尊慈氏等编著. --拉萨:西藏藏文古籍出版
社,2019.6ISBN 978-7-5700-0259-7
I. 六… 1.0至…. 0喇嘛宗-文集藏语 IV. ODB946.6-53
中国版本图书馆CIP数据核字(2019)第061907号
作者至尊慈氏等编著
责任编辑普琼
执行编辑东拉瓦·日美朗
封面设计东拉瓦·土日美朗
出版西藏藏文古籍出版社
销全国新华书店
经
成都国图广告印务有限公司
印
刷 
本787 X 1092 1/16
开
123.25
印
张
次2019年6月第1版
印次2019年6月第1次印刷
印01-1,500
数
标准书号ISBN 978-7-5700-0259-7
定价247.00元(全7卷)
版权所有,翻版必究



དཀར་ཆག
•རྒྱལ་བ་ཤཱཀྱ་ཐུབ་པའི་གསུང་། (1)
•སློབ་དཔོན་ཡོན་ཏན་འོད།
. (44)
• • • (50)
• • (67)
. (68)༑ སོ་སོར་ཐར་པའི་མདོ། །
། འདུལ་བའི་མདོ་རྩ་བ།
རབ་བྱུང་གཞི། །
རབ་བྱུང་གཞི་ཕྲན་ཚེགས་སྐབས་སོགས།
འབུལ་བའི་ཆོ་ག
ཕམ་པ་བཞི།
ལྷག་མ།
སྤང་ལྟུང་།
ལྟུང་བྱེད།
སོར་བཤགས།
ཉེས་བྱས།
དགེ་སློང་མའི། -
གསོ་སྦྱོང་།• (81)
(89)
(104)
. (146)
- (148)
- (150)
(164)
དགག་དབྱེ།- (175)
-(184)ཆོས་གོས།
ཀོ་ལྤགས།· (202)
-1



WAWANAN
• (204)
• •(217)
. (223)
• (228)
• (234)སྨན་གྱི། -
ལས་ཀྱི། །
ཕྱིར་བཅོས།
ས་གཞན་ན་གནས་པ།
རྩོད་པའི།
། འདུལ་བ་ཚིག་ལེའུར་བྱས་པ་མེ་ཏོག་ཕྲེང་རྒྱུས་
རབ་བྱུང་གི་གཞི།
གཞི་ལྷག་མ་བསྟན་པ།
དགེ་ཚུལ་སུམ་བརྒྱ་པ། །
། དགེ་ཚུལ་གྱི་ཀཱ་རི་ཀཱ་ལྔ་བཅུ་པ།དགྲ་བཅོམ་པ་ས་ག་ལྷ།
• (258)
(350)
•སློབ་དཔོན་ཤཱཀྱ་འོད།（390)
•སློབ་དཔོན་འདུན་བཟང་།(416）
-2



༄༅། །པྲ ཏི མོཀྵ སཱུ ཏྲ བི ཧ ར ཏི སྨ། །
༄༅། །སོ་སོར་ཐར་པའི་མདོ་བཞུགས་སོ། །
སྟོན་པ་ཤཱཀྱའི་རྒྱལ་པོའི་བཀའ།



སོ་སོར་ཐར་པའི་མདོ།
༄༅། །པྲ ཏི མོ ཀྵ སཱུ ཏུ བི ཧ ར ཏི སྨ། །
༄༅། །སོ་སོར་ཐར་པའི་མདོ་བཞུགས་སོ། །
སྟོན་པ་ཤཱཀྱའི་རྒྱལ་པོའི་བཀའ།
༄༅། །རྒྱ་གར་སྐད་དུ། པྲ་ཏི་མོ་ཀྵ་སཱུ་ཏྲ། བོད་སྐད་དུ། སོ་སོར་ཐར་པའི་མདོ།
བམ་པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་ལོ། །སྙན་པའི་བ་དན་འཇིག་རྟེན་
གསུམ་དུ་གྲགས། །དམ་པའི་ཆོས་སྒྲ་སེང་གེའི་སྒྲ་བསྒྲགས་པ། །ཐམས་ཅད་མཁྱེན་པ་
དཀོན་མཆོག་མཛོད་བརྙེས་པ། །ཞབས་ལ་ཚངས་དབང་གཙུག་གི་ནོར་བུས་གཏུགས། །
སྡུག་བསྔལ་རྒྱ་མཚོ་གཏིང་མཐའ་མེད་རྒལ་བ། །འགྲོ་བའི་གཙོ་ལ་སྤྱི་བོས་ཕྱག་འཚལ་ཏེ། །
ཐམས་ཅད་མཁྱེན་པའི་བསླབ་གཞི་དཀོན་མཆོག་སྣོད། །འཕགས་པའི་ཚོགས་ཀྱི་དབུས་སུ་
དབྱེ་བར་བྱ། །སངས་རྒྱས་འདུལ་བ་གང་ཆེན་མཚོ། །གཏིང་མཐའ་མེད་པ་ཐམས་ཅད་ཀྱི། །
གནས་པའི་སྙིང་དང་སྙིང་པོ་ནི། །སོ་སོར་ཐར་པ་འདི་ཡིན་ནོ། །འདི་ནི་དམ་ཆོས་རྒྱལ་པོ་ཡི།།
ཆོས་ཀུན་གྱི་ནི་འདྲེན་པ་མཆོག །འདི་ནི་དགེ་སློང་ཚོང་ཚོགས་ཀྱི། །བསླབ་ཟོང་ཚོང་ཁང་
ཆེན་པོ་ཡིན། །ཚུལ་ཁྲིམས་འཆལ་བས་ཟིན་རྣམས་ཀྱི། །གདུག་པ་རྣམས་སེལ་སྨན་འདི་
ཡིན། །འདི་ནི་ལང་ཚོ་རྣམ་འཁྲུལ་པའི། །རྐང་གཉིས་གཞོན་ནུའི་ལྕགས་ཀྱུ་ཡིན། །མཚོ་
བས་ཟབ་པའི་འཁོར་བ་ལས། །སྒྲོལ་བའི་རྒལ་ཐབས་འདི་ཡིན་ཏེ། །འདི་ནི་བཟང་འགྲོར་
འགྲོ་བ་ཡི། །ངེས་པའི་ཆུ་ལོན་ཟམ་པ་ཡིན། །འདི་ནི་ཉོན་མོངས་ཕམ་བྱེད་ལམ། །རྒྱལ་པོ་ཡི་
ནི་འདྲེན་པ་མཆོག །འདི་ནི་ཐར་པའི་གྲོང་འཇུག་པའི། །ཐེམ་སྐས་གཞི་དང་འདྲ་བར་གནས།།
-1



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
，ང་ནི་མྱ་ངན་འདས་གྱུར་ན། །འདི་ནི་ཁྱོད་ཀྱི་སྟོན་པའོ་ཞེས། །རང་བྱུང་ཉིད་ཀྱིས་གུས་བཅས་
པར། །ནན་ཏན་དགེ་སློང་ཚོགས་འདུན་བསྟོད། །སངས་རྒྱས་ཞེས་བྱའི་སྒྲ་འདི་ཡང་། །
འཇིག་རྟེན་དག་ན་རབ་ཏུ་དཀོན། །མི་ཉིད་རྙེད་པ་ཤིན་ཏུ་དཀའ། །རབ་ཏུ་བྱུང་བ་ཤིན་ཏུ་
དཀོན། །དེ་བཞིན་རབ་ཏུ་བྱུང་རྣམས་ཀྱི། །ཚུལ་ཁྲིམས་ཕུན་སུམ་ཚོགས་རབ་དཀོན། །ཚུལ་
ཁྲིམས་ཡོངས་སུ་དག་གྱུར་ཀྱང་། །གྲོགས་བཟང་ཤིན་ཏུ་རྙེད་པར་དཀའ། །འཇིག་རྟེན་
སངས་རྒྱས་འབྱུང་བ་དང་། །མི་དང་རབ་ཏུ་བྱུང་བ་དང་། །ཚུལ་ཁྲིམས་ཕུན་སུམ་ཚོགས་པ་
དང་། །གྲོགས་བཟང་རྙེད་དཀའ་རྙེད་གྱུར་ནས། །མཁས་པ་བདག་ལ་ལེགས་འདོད་ཅིང་། །
དེ་དག་འབྲས་བཅས་བྱེད་འདོད་པའི། །སྡོམ་བརྩོན་རྣམས་ཀྱིས་སོ་སོར་ཐར། །མཉན་པའི་
ཕྱིར་ནི་འབད་པར་བྱ། །དགེ་སློང་དབང་དུལ་ཀུན་དབང་པོ། །སངས་རྒྱས་མི་འགྱུར་རབ་
བྱུང་བ། །ངེས་པར་ཐར་པ་འདོད་རྣམས་ཀྱིས། །སོ་སོར་ཐར་པ་རྟག་ཏུ་སྲུངས། །བསྐལ་པ་
བྱེ་བ་རྣམས་སུ་ཡང་། །སོ་སོར་ཐར་པ་ཐོས་པ་དང་། །གཟུང་དང་འཛིན་པ་རྙེད་དཀའ་སྟེ། །
སྒྲུབ་པའང་ཤིན་ཏུ་རྙེད་པར་དཀའ། །སངས་རྒྱས་རྣམས་ནི་འབྱུང་བ་བདེ། །ཆོས་བསྟན་པ་
ཡང་བདེ་བ་ཡིན། །དགེ་འདུན་མཐུན་པ་བདེ་བ་སྟེ། །མཐུན་པ་རྣམས་ཀྱི་དཀའ་ཐུབ་བདེ། །
འཕགས་པ་རྣམས་ནི་མཐོང་བ་བདེ། །དམ་པ་དག་དང་འགྲོགས་པ་བདེ། །བྱིས་པ་རྣམས་ནི་
མ་མཐོང་ན། །རྟག་ཏུ་བདེ་བ་ཉིད་དུ་འགྱུར། །ཚུལ་ཁྲིམས་ལྡན་པ་མཐོང་བ་བདེ། །མང་དུ་
ཐོས་པ་མཐོང་བ་བདེ། །ཡང་སྲིད་རྣམ་པར་གྲོལ་བ་ཡི། །དགྲ་བཅོམ་པ་དག་མཐོང་བ་བདེ།།
འཇུག་ངོགས་བདེ་བའི་ཆུ་ཀླུང་བདེ། །ཆོས་ལ་གོམས་པའི་སྐྱེ་བོ་བདེ། །ཤེས་རབ་ཐོབ་པར་
གྱུར་པ་བདེ། །ངའོ་ང་རྒྱལ་ཟད་པ་བདེ། །ངེས་པར་བྱས་ཤིང་དབང་པོ་ཐུལ་བ་དག །དགོན་
པ་ཞི་བ་རྣམས་སུ་རྒས་གྱུར་དང་། །མང་དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་
རྣམས་ཀྱི་གནས་པ་བདེ། །ཚེ་དང་ལྡན་པ་དག་སོ་ག་རྣམས་ཀྱི་འདས་པ་དང་། ལྷག་མ་ཇི་
-2



སོ་སོར་ཐར་པའི་མདོ།
ཙམ་པ་དེ་ཙམ་མོ། །ཚེ་དང་ལྡན་པ་དག་རྒ་བ་དང་འཆི་བ་མངོན་པར་འོང་ཞིང་སྟོན་པའི་
བསྟན་པ་ཡང་འཇིག་པར་འགྱུར་བས། ཚེ་དང་ལྡན་པ་དག་གིས་བག་ཡོད་པས་རྣལ་འབྱོར་
དུ་བྱའོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་
ཀྱི་བྱང་ཆུབ་དང་། གཞན་ཡང་གང་དག་དེ་ལྟ་བུ་དང་མཐུན་པ་དགེ་བའི་ཆོས་བྱང་ཆུབ་ཀྱི་
ཕྱོགས་རྣམས་ཀྱང་བག་ཡོད་པས་འཐོབ་བོ། །བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་
ནི་དོན་ཉུང་བ་དང་བྱ་བ་ཉུང་བ་ཡིན་པས་དགེ་འདུན་གྱིས་ཐོག་མར་བྱ་བ་ཅི་ཡོད། ཚེ་དང་
ལྡན་པ་དག་མ་ལྷགས་པ་རྣམས་ལ་འདུན་པ་དང་ཡོངས་སུ་དག་པ་དྲིས་ཤིག །དྲིས་ནས་ཀྱང་
བརྗོད་པར་བྱའོ། །ཤཱཀྱ་སེང་གེ་དེ་ལ་ནི། །སོར་མོ་བཅུ་ཡི་ཐལ་སྦྱར་ཏེ། །སོ་སོར་ཐར་པ་
གདོན་པར་བྱ། །གདུལ་བའི་དོན་དུ་ང་ལས་ཉོན། །ཐོས་ནས་དྲང་སྲོང་ཆེན་པོ་ཡིས། །ཇི་སྐད་
གསུངས་བཞིན་བསྒྲུབ་བྱ་ཞིང་། ཁ་ན་མ་ཐོ་ཕྲ་རྣམས་ལ། །རྟེན་ཅིང་བྱེད་པ་ཉིད་དུ་གྱིས། །
རྟག་ཏུ་འབད་པས་བདའ་བར་ཡི། །སེམས་རྟ་ཁ་བློན་དཀའ་བ་ལ། །མཐུན་པ་གཟེར་རྣོན་
བརྒྱ་པ་ཡི། །སྲབ་ནི་སོ་སོར་ཐར་འདི་ཡིན། །ཆེ་བ་གང་དག་ངག་ཙམ་གྱིས། །ལྡོག་ཅིང་
མཚམས་ལས་མི་འདའ་བ། །དེ་དག་མི་རྟ་བཟང་པོ་སྟེ། །ཉོན་མོངས་གཡུལ་ལས་ངེས་རྒྱལ་
འགྱུར། །སུ་ལ་སྲབ་འདི་མེད་པ་དང་། །ནམ་དུའང་འདོད་པར་མི་འགྱུར་བ། །དེ་དག་ཉོན་
མོངས་གཡུལ་གྱིས་དཀྲུགས། །འཇོག་བྲལ་རྣམ་པར་འཁྱམ་པར་འགྱུར། །དགེ་འདུན་
བཙུན་པ་རྣམས་གསན་དུ་གསོལ། དེང་དགེ་འདུན་གྱིས་གསོ་སྦྱོང་བཅུ་བཞི་པའམ་བཅོ་ལྔ་
པ་སྟེ། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་མཛོད་
ཅིག་དང་། དེང་དགེ་འདུན་གསོ་སྦྱོང་མཛད་དེ་སོ་སོར་ཐར་པའི་མདོ་འདོན་པ་གདོན་ཏོ། །།
འདི་ནི་གསོལ་བའོ། །ཚེ་དང་ལྡན་པ་དག་བདག་ཅག་གསོ་སྦྱོང་བྱ་སྟེ། སོ་སོར་ཐར་པའི་མདོ་
གདོན་པ་གདོན་གྱིས། ཁྱེད་ཅག་སུ་ལ་ལྟུང་བ་ཡོད་པ་དེས་མཐོལ་ཅིག །ལྟུང་བ་མེད་ན་ཅང་
-3.



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མ་སྨྲ་ཞིག །ཅང་མི་སྨྲ་ན་བདག་གིས་ཚེ་དང་ལྡན་པ་དག་ཡོངས་སུ་དག་པར་རིག་པར་བྱའོ།།
ཇི་ལྟར་སོ་སོར་དྲིས་ནས་དགེ་སློང་གིས་ལན་བཏབ་པ་དེ་བཞིན་དུ་དགེ་སློང་གི་འཁོར་འདི་ལྟ་
བུར་ཡང་ལན་གསུམ་གྱི་བར་དུ་བསྒྲག་པར་བྱ་བ་ཡིན་ནོ། །ཡང་དགེ་སློང་གང་དགེ་སློང་གི་
འཁོར་འདི་ལྟ་བུར་ལན་གསུམ་གྱི་བར་དུ་བསྒྲགས་པ་ན་ལྟུང་བ་ཡོད་ལ་དྲན་བཞིན་དུ་མི་
མཐོལ་ན་དེ་ཤེས་བཞིན་དུ་བརྫུན་དུ་སྨྲ་བ་ཡིན་ནོ། །ཚེ་དང་ལྡན་པ་དག་ཤེས་བཞིན་དུ་
བརྫུན་དུ་སྨྲ་བ་ནི་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་སོ། །དེ་བས་
ན་དགེ་སློང་གང་ལྟུང་བ་བྱུང་བ་རྣམ་པར་དག་པར་འདོད་པས་ལྟུང་བ་ཡོད་ལ་དྲན་ཞིང་
མཐོང་བ་མཐོལ་བར་བྱའོ། །མཐོལ་ན་དེ་བདེ་བ་ལ་རེག་པར་གནས་པར་འགྱུར་རོ། །མ་
མཐོལ་མ་བཤགས་ན་ནི་མི་འགྱུར་རོ། །ཚེ་དང་ལྡན་པ་དག་བདག་གིས་སོ་སོར་ཐར་པའི་
མདོ་གདོན་པའི་གླེང་གཞི་བཏོན་ཟིན་ཏོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་
ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་
ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་
དེ་དེ་བཞིན་ཏུ་འཛིན་ཏོ།། །།
སྡོམ་ལ། མི་ཚངས་སྤྱོད་དང་རྐུ་བ་དང་། །མི་ལ་གསད་པར་མི་བྱ་བ། །བརྫུན་
དུ་སྨྲ་དང་བཅས་པ་ཡི། །ཆོས་བཞི་འདིར་ནི་གསུངས་པ་ཡིན། །ཚེ་དང་ལྡན་པ་དག་ཕམ་པར་
འགྱུར་བའི་ཆོས་བཞི་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་
འབྱུང་ངོ༌། །ཡང་དགེ་སློང་གང་དགེ་སློང་རྣམས་དང་ལྷན་ཅིག་བསླབ་པ་མཚུངས་པར་གྱུར་
པས་བསླབ་པ་མ་ཕུལ་བསླབ་པ་ཉམས་པར་མ་བྱས་པར་མི་ཚངས་པར་སྤྱོད་པ་འཁྲིག་པའི་
ཆོས་བསྟེན་ན། ཐ་ན་དུད་འགྲོའི་སྐྱེ་གནས་སུ་སྐྱེས་པ་དང་ལྷན་ཅིག་ཀྱང་རུང་སྟེ། དགེ་སློང་
དེ་ཕམ་པར་གྱུར་པ་ཡིན་གྱིས་གནས་པར་མི་བྱའོ། །ཡང་དགེ་སློང་གང་གཞན་དག་གི་གྲོང་
-4



སོ་སོར་ཐར་པའི་མདོ།
ན་འདུག་པའམ། དགོན་པ་ན་འདུག་པ་མ་བྱིན་པར་རྐུ་བའི་གྲངས་སུ་གཏོགས་པ་བླངས་ན།
ཇི་ཙམ་མ་བྱིན་པར་བླངས་པས་དེ་རྒྱལ་པོའམ། བློན་པོ་ཆེན་པོས་བཟུང་ནས་དེ་ལ་འདི་སྐད་
ཅེས། ཀྱེ་མི་ཁྱོད་ནི་རྐུན་མའོ། །བྱིས་པའོ། །བླུན་པའོ། །རྐུ་བའོ་ཞེས་ཟེར་ཞིང་གསོད་དམ།
འཆིང་ངམ། ཕྱུགས་ཀྱང་རུང་སྟེ། དགེ་སློང་དེ་ལྟར་མ་བྱིན་པར་ལེན་ན་དགེ་སློང་དེ་ཡང་ཕམ་
པར་གྱུར་པ་ཡིན་གྱིས་གནས་པར་མི་བྱའོ། །ཡང་དགེ་སློང་གང་མིའམ་མིར་ཆགས་པ་ལ་
བསམ་བཞིན་དུ་རང་གི་ལག་དར་ཏེ་སྲོག་བཅད་དམ། དེ་ལ་མཚོན་བྱིན་ནམ། དེ་ལ་མཚོན་
ཐོགས་ པ་གཉེར་ཏམ། དེ་འཆིར་བཅུག་གམ། དེ་ལ་འཆི་བའི་བསྔགས་པ་བརྗོད་ཀྱང་རུང་
སྟེ། དེ་ལ་འདི་སྐད་ཅེས། ཀྱེ་མི་ཁྱོད་འཚོ་བ་སྡིག་པ་མི་གཙང་བ་ངན་པ་འདིས་ཅི་ཞིག་བྱ། ཀྱེ་
མི་ཁྱོད་གསོན་པ་བས་ཤི་སླའོ་ཟེར་ཞིང་། སེམས་ཀྱི་འདོད་པ་དང་། སེམས་ཀྱི་ཀུན་ཏུ་རྟོག་
པ་དག་གིས་རྣམ་གྲངས་དུ་མས་དེ་འཆིར་བཅུག་གམ། དེ་ལ་འཆི་བའི་བསྔགས་པ་བརྗོད་དེ།
དེ་ཡང་རྩོམ་པ་དེས་དུས་བྱས་ན། དགེ་སློང་དེ་ཡང་ཕམ་པར་གྱུར་པ་ཡིན་གྱིས་གནས་པར་མི་
བྱའོ། །ཡང་དགེ་སློང་གང་མངོན་པར་མི་ཤེས་ཤིང་ཡོངས་སུ་མི་ཤེས་ལ་མིའི་ཆོས་བླ་མ་
མཐའ་དང་། འཕགས་པ་དང་། བྱེ་བྲག་ཐོབ་པ་དང་། ཤེས་པ་དང་། མཐོང་བ་དང་། རེག་
པར་སྤྱོད་པ་མེད་ལ་མེད་བཞིན་དུ་འདི་ཤེས་སོ། །འདི་མཐོང་ངོ་ཞེས་ཁས་འཆེས་པ་ལས། དེ་
ལྟུང་བ་བྱུང་བ་རྣམ་པར་དག་པར་འདོད་ནས་དུས་གཞན་ཞིག་ན་དྲིས་ཀྱང་རུང་། མ་དྲིས་
ཀྱང་རུང་འདི་སྐད་ཅེས། ཚེ་དང་ལྡན་པ་དག་བདག་གིས་ནི་མི་ཤེས་པར་ཤེས་སོ་ཞེས་སྨྲས།
མ་མཐོང་བར་མཐོང་ངོ་ཞེས་སྨྲས་ཏེ། གསོབ་གསོག་བརྫུན་དུ་སྨྲས་སོ་ཞེས་ཟེར་ན། མངོན་
པའི་ང་རྒྱལ་མ་གཏོགས་ཏེ། དགེ་སློང་དེ་ཡང་ཕམ་པར་གྱུར་བ་ཡིན་གྱིས་གནས་པར་མི་
བྱའོ། །ཚེ་དང་ལྡན་པ་དག་བདག་གིས་ཕམ་པར་གྱུར་པའི་ཆོས་བཞི་པོ་དག་བཏོན་ཟིན་ཏོ། །
དགེ་སློང་གིས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ན་ཐོག་མ་ཇི་ལྟ་བར་ཕྱིས་ཀྱང་པ
-5



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དེ་བཞིན་དུ་ཕམ་པར་གྱུར་པ་ཡིན་ཏེ། དགེ་སློང་རྣམས་དང་ལྷན་ཅིག་གནས་པ་དང་ལོངས་
སྤྱོད་དུ་མི་དབང་གིས་གནས་པར་མི་བྱའོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་
ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་
ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་
དེ་དེ་བཞིན་དུ་འཛིན་ཏོ།། །།
སྡོམ་ལ། ཁུ་བ་འཛིན་པ་འཁྲིག་ཚིག་བསྙེན་བཀུར་སྨན། ཁང་པ་ཁང་ཆེན་དང་ནི་
གཞི་མེད་པ། །བག་ཙམ་དགེ་འདུན་དབྱེན་དང་དེ་རྗེས་ཕྱོགས། ཁྱིམ་སུན་འབྱིན་དང་བཀའ་
བློ་མི་བདེ་བའོ། །ཚེ་དང་ལྡན་པ་དག་དགེ་འདུན་ལྷག་མའི་ཆོས་བཅུ་གསུམ་པོ་འདི་དག་ནི་
ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་ངོ༌། །བསམ་བཞིན་དུ་ཁུ་བ་
ཕྱུང་ན་རྨི་ལམ་གྱི་མ་གཏོགས་ཏེ་དགེ་འདུན་ལྷག་མའོ། །ཡང་དགེ་སློང་གང་དྲལ་ཅིང་གྱུར་
པའི་སེམས་ཀྱིས་བུད་མེད་ཀྱི་ཡུལ་དང་ལྷན་ཅིག་ལུས་རེག་པར་བྱེད་དམ། ལག་པ་ནས་
བཟུང་ངམ། དཔུང་པ་ནས་བཟུང་ངམ། ལན་བུ་ནས་བཟུང་ངམ། ཡན་ལག་དང་ཉིང་ལག་
གང་ཡང་རུང་བ་ལ་ནོམ་པ་དང་ཉུག་པ་བདག་གིར་བྱེད་ན་དགེ་འདུན་ལྷག་མའོ། །ཡང་དགེ་
སློང་གང་དྲལ་ཅིང་གྱུར་པའི་སེམས་ཀྱིས་བུད་མེད་ཀྱི་ཡུལ་དང་ལྷན་ཅིག་གནས་ངན་ལེན་གྱི་
ཚིག་སྡིག་པ་ཅན་ཚོགས་པར་མི་དབྱུང་བ་འཁྲིག་པ་ལས་བྱུང་བ་དང་ལྡན་པ་དག་སྐྱེས་བུས་ན་
ཆུང་ལ་ཇི་ལྟ་བ་བཞིན་དུ་སྨྲས་ན་དགེ་འདུན་ལྷག་མའོ། །ཡང་དགེ་སློང་གང་དྲལ་ཅིང་གྱུར་
པའི་སེམས་ཀྱིས་བུད་མེད་ཀྱི་ལུས་ཀྱི་མདུན་དུ་བདག་ཉིད་ཀྱི་ལུས་ཀྱི་བསྙེན་བཀུར་བྱ་བའི་
ཕྱིར་འདི་ལྟ་སྟེ། ང་ལྟ་བུའི་དགེ་སློང་ཚུལ་ཁྲིམས་དང་ལྡན་པ། དགེ་བའི་ཆོས་ཅན། ཚངས་
པར་སྤྱོད་པ་ལ་འདི་ལྟར་འཁྲིག་པ་ལས་བྱུང་བ་དང་ལྡན་པའི་ཆོས་འདིས་བསྙེན་བཀུར་བྱས
ན། སྲུ་འདི་ནི་བསྙེན་བཀུར་བྱས་པ་རྣམས་ཀྱི་ནང་ན་མཆོག་ཡིན་ནོ་ཞེས་བསྔགས་པ་བརྗོད་
-6



སོ་སོར་ཐར་པའི་མདོ།
ན་དགེ་འདུན་ལྷག་མའོ། །ཡང་དགེ་སློང་གང་བུད་མེད་ལ་སྐྱེས་པའི་ཚིག་དང་། སྐྱེས་པ་ལ་
བུད་མེད་ཀྱི་ཚིག་གིས་ཆུང་མ་ཉིད་དམ། མཛའ་ན་མོ་ཉིད་དུ་སྨན་བྱེད་ན་ཐ་ན་ཐང་འགའ་
ཕྲད་པ་ལ་ཡང་རུང་སྟེ་དགེ་འདུན་ལྷག་མའོ། །དགེ་སློང་གིས་བདག་གིས་བསླངས་པས།
བདག་པོ་མེད་པ། བདག་གི་ཕྱིར་ཁང་པ་རྩིག་ཏུ་འཇུག་ན་དགེ་སློང་དེས་ཁང་པ་ཚད་བཞིན་
དུ་རྩིག་ཏུ་ཆུག་ཅིག །དེ་ལ་ཁང་པའི་ཚད་ནི་འདི་ཡིན་ཏེ། ནང་གི་སྲིད་དུ་བདེ་བར་གཤེགས་
པའི་མཐོའི་མཐོ་བཅུ་གཉིས། ཞེང་དུ་མཐོ་བདུན་ནོ། །གཞི་བལྟ་བའི་ཕྱིར་དགེ་སློང་དེས་
དགེ་སློང་དག་བཀྲི་བར་བྱའོ། ཁྲིད་པའི་དགེ་སློང་དག་གིས་ཀྱང་གཞི་རུང་བ་དང་། རྩོད་པ་
མེད་པ་དང་། བརྩམ་དུ་རུང་བར་བལྟ་བར་བྱའོ། །གལ་ཏེ་དགེ་སློང་གིས་གཞི་མི་རུང་བའམ།
རྩོད་པ་དང་བཅས་པའམ། བརྩམ་དུ་མི་རུང་བར་བདག་གིས་བསླངས་པ་བདག་པོ་མེད་པ་
བདག་གི་ཕྱིར་ཁང་པ་རྩིག་ཏུ་འཇུག་གམ། གཞི་བལྟ་བའི་ཕྱིར་དགེ་སློང་དག་ཀྱང་མི་ཁྲིད་
དམ། དགེ་སློང་ཁྲིད་པ་དག་ལ་གཞི་མི་སྟོན་ཏམ། ཚད་ལས་འདས་ན་དགེ་འདུན་ལྷག་མའོ།།
དགེ་སློང་གིས་བདག་པོ་ཡོད་པ་དགེ་འདུན་གྱི་ཕྱིར་གཙུག་ལག་ཁང་ཆེན་པོ་རྩིག་ཏུ་འཇུག་ན་
གཞི་བལྟ་བའི་ཕྱིར་དགེ་སློང་དེས་དགེ་སློང་དག་བཀྲི་བར་བྱའོ། ཁྲིད་པའི་དགེ་སློང་དག་
གིས་ཀྱང་གཞི་རུང་བ་དང་། རྩོད་པ་མེད་པ་དང་། བརྩམ་དུ་རུང་བར་བལྟ་བར་བྱའོ། །གལ་
ཏེ་དགེ་སློང་གིས་གཞི་མི་རུང་བའམ། རྩོད་པ་དང་བཅས་པའམ། བརྩམ་དུ་མི་རུང་བར་
བདག་པོ་ཡོད་པ་དགེ་འདུན་གྱི་ཕྱིར་གཙུག་ལག་ཁང་ཆེན་པོ་རྩིག་ཏུ་འཇུག་གམ། གཞི་བལྟ་
བའི་ཕྱིར་དགེ་སློང་དག་ཀྱང་མི་ཁྲིད་དམ། དགེ་སློང་ཁྲིད་པ་དག་ལ་གཞི་མི་སྟོན་ན་དགེ་
འདུན་ལྷག་མའོ། །ཡང་དགེ་སློང་གང་ཁྲོས་ཤིང་ཞེ་སྡང་བར་གྱུར་ནས། ཅི་ནས་ཀྱང་འདི་
ཚངས་པར་སྤྱོད་པ་དང་དབྲལ་ལོ་སྙམ་ནས། དགེ་སློང་དག་པ་ལྟུང་བ་མེད་པ་ལ། གཞི་མེད་
པར་ཕམ་པར་གྱུར་པའི་ཆོས་ཀྱིས་སྐུར་པ་ལས་དེ་དུས་གཞན་ཞིག་ན་དྲིས་ཀྱང་རུང་། མ་དྲིས་
-7



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཀྱང་རུང་། རྩོད་པ་དེ་ཡང་གཞི་མེད་པ་ཡིན་ལ། དགེ་སློང་ཡང་ཞེ་སྡང་ལ་གནས་པས་ཞེ་སྡང་
གིས་སྨྲས་སོ་ཞེ་ན་དགེ་འདུན་ལྷག་མའོ། །ཡང་དགེ་སློང་གང་ཁྲོས་ཤིང་ཞེ་སྡང་བར་
གྱུར་
ནས་ཅི་ནས་ཀྱང་འདི་ཚངས་པར་སྤྱོད་པ་དང་དབྲལ་ལོ་སྙམ་ནས། དགེ་སློང་དག་པ་ལྟུང་བ་
མེད་པ་ལ་གཞན་གྱི་ཆ་མ་ཡིན་པ་དང་མཐུན་པ་ཕམ་པར་གྱུར་པའི་ཆོས་ཀྱིས་སྐུར་པ་ལས།ནོ
དེ་ནས་གཞན་ཞིག་ན་དྲིས་ཀྱང་རུང་། མ་དྲིས་ཀྱང་རུང་། རྩོད་པ་དེ་ཡང་གཞན་གྱི་ཆ་མ་ཡིན་
པ་དང་མཐུན་པ་ཡིན་ལ། རྩོད་པ་དེ་གཞན་གྱི་ཆ་མ་ཡིན་པ་དང་མཐུན་པས་བག་ཙམ་ལས་
བསམས་པ་ཙམ་གྱིས་ཆོས་འགའ་ཞིག་བླངས་པར་གྱུར་ལ། དགེ་སློང་ཡང་ཞེ་སྡང་ལ་གནས་
པས་ཞེ་སྡང་གིས་སྨྲས་སོ་ཞེ་ན་དགེ་འདུན་ལྷག་མའོ། །ཡང་དགེ་སློང་གང་དགེ་འདུན་མཐུན་
པ་དབྱེ་བའི་ཕྱིར་རྟུལ་བར་བྱེད་ཅིང་། དབྱེན་བྱེད་པར་འགྱུར་བའི་རྩོད་པ་ཡང་དག་པར་
བླངས་ནས་རབ་ཏུ་བཟུང་སྟེ་འདུག་ན། དགེ་སློང་དེ་ལ་དགེ་སློང་རྣམས་ཀྱིས་འདི་སྐད་ཅེས།
ཚེ་དང་ལྡན་པ་ཁྱོད་དགེ་འདུན་མཐུན་པ་དབྱེ་བའི་ཕྱིར་རྟུལ་བར་མ་བྱེད་ཅིག །དབྱེན་བྱེད་
པར་འགྱུར་བའི་རྩོད་པ་ཡང་དག་པར་བླངས་ནས་རབ་ཏུ་བཟུང་སྟེ་མ་འདུག་ཅིག །ཚེ་དང་
ལྡན་པ་དགེ་འདུན་དང་ལྷན་ཅིག་མཐུན་པར་གྱིས་ཤིག །དགེ་འདུན་མཐུན་མི་ཕྱེད་ན། ཀུན་
ཏུ་དགའ་མི་རྩོད། མཆོག་གཅིག་འདོན་པ་གཅིག་ཅིང་ཆུ་དང་འོ་མ་གཅིག་ཏུ་འདྲེས་པ་ལྟ་བུར་
གྱུར་ལ། སྟོན་པའི་བསྟན་པ་ཡང་གསལ་བར་བྱེད་ན་བདེ་བ་ལ་རེག་པར་གནས་པར་འགྱུར་
གྱིས། ཚེ་དང་ལྡན་པ་ཁྱོད་དགེ་འདུན་འབྱེད་པར་བྱེད་པའི་གཞི་འདི་ལྟ་བུ་འདི་ཐོངས་
ཤིག་ཅེས་བསྒོ་བར་བྱའོ། །དགེ་སློང་དེ་ལ་དགེ་སློང་རྣམས་ཀྱིས་དེ་སྐད་བསྒོ་བ་ན། གལ་ཏེ་
གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་གཞི་དེ་གཏང་བར་བྱ་བའི་ཕྱིར་ལན་
གཉིས་ལན་གསུམ་དུ་ཡང་དག་པར་བསྒོ་བར་བྱ། ཡང་དག་པར་བསྟན་པར་བྱའོ། །ལན་
གཉིས་ལན་གསུམ་དུ་ཡང་དག་པར་བསྒོ། ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་
-8



སོ་སོར་ཐར་པའི་མདོ།
ན་ལེགས། གལ་ཏེ་མི་གཏོང་ན་དགེ་འདུན་ལྷག་མའོ། །དགེ་སློང་དེའི་གྲོགས་བྱེད་པའི་དགེ་
སློང་མི་མཐུན་པར་སྨྲ་བ་ཉིད་ཀྱི་རྗེས་སུ་ཕྱོགས་པ་གཅིག་གམ་གཉིས་སམ་མང་པོ་དག་ཡོད་
ཅིང་། གལ་ཏེ་དེ་དག་དགེ་སློང་རྣམས་ལ་འདི་སྐད་ཅེས། ཚེ་དང་ལྡན་པ་ཁྱེད་ཅག་དགེ་ཡང་
རུང་། སྡིག་ཀྱང་རུང་། དགེ་སློང་འདི་ལ་ཅི་ཡང་མ་སྨྲ་ཞིག །དེ་ཅིའི་ཕྱིར་ཞེ་ན། ཚེ་དང་ལྡན་
པ་དག་དགེ་སློང་འདི་ནི་ཆོས་སྨྲ་བ། འདུལ་བ་སྨྲ་བ། དགེ་སློང་འདི་ནི་ཆོས་དང་འདུལ་བ་
ཡང་དག་པར་བླངས་ནས་རབ་ཏུ་བཟུང་སྟེ་རྗེས་སུ་ཐ་སྙད་འདོགས་པར་བྱེད་པ། དགེ་སློང་
འདི་ནི་ཤེས་བཞིན་དུ་སྨྲའི་མི་ཤེས་མ་ཡིན་པའི་ཕྱིར་ཏེ། དགེ་སློང་འདི་གང་ལ་འདོད་ཅིང་
བཟོད་པ་དེ་ལ་བདག་ཅག་ཀྱང་འདོད་ཅིང་བཟོད་དོ་ཞེས་ཟེར་ན། དགེ་སློང་དེ་དག་ལ་དགེ་
སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ་དག་ཁྱེད་ཅག་དེ་སྐད་ཅེས། ཚེ་དང་ལྡན་པ་
དག་ཁྱེད་ཅག་དགེ་ཡང་རུང་། སྡིག་ཀྱང་རུང་། དགེ་སློང་འདི་ལ་ཅི་ཡང་མ་སྨྲ་ཞིག །དེ་ཅིའི་
ཕྱིར་ཞེ་ན། ཚེ་དང་ལྡན་པ་དག་དགེ་སློང་འདི་ནི་ཆོས་སྨྲ་བ། འདུལ་བ་སྨྲ་བ། དགེ་སློང་འདི་
ནི་ཆོས་དང་འདུལ་བ་ཡང་དག་པར་བླངས་ནས་རབ་ཏུ་བཟུང་སྟེ་རྗེས་སུ་ཐ་སྙད་འདོགས་
པར་བྱེད་པ། དགེ་སློང་འདི་ནི་ཤེས་བཞིན་དུ་སྨྲའི་མི་ཤེས་པར་མ་ཡིན་པའི་ཕྱིར་ཏེ། དགེ་
སློང་འདི་གང་ལ་འདོད་ཅིང་བཟོད་པ་དེ་ལ་བདག་ཅག་ཀྱང་འདོད་ཅིང་བཟོད་དོ་ཞེས་མ་ཟེར་
ཅིག །དེ་ཅིའི་ཕྱིར་ཞེ་ན། ཚེ་དང་ལྡན་པ་དག་དགེ་སློང་འདི་ནི་ཆོས་སྨྲ་བ་མ་ཡིན། འདུལ་བ་
སྨྲ་བ་མ་ཡིན་གྱི། ཚེ་དང་ལྡན་པ་དག་དགེ་སློང་འདི་ནི་ཆོས་མ་ཡིན་པ་སྨྲ་བ། འདུལ་བ་མ་
ཡིན་པ་སྨྲ་བ། དགེ་སློང་འདི་ནི་ཆོས་མ་ཡིན་པ་དང་། འདུལ་བ་མ་ཡིན་པ་ཡང་དག་པར་
བླངས་ནས་རབ་ཏུ་བཟུང་སྟེ་རྗེས་སུ་ཐ་སྙད་འདོགས་པར་བྱེད་པ། དགེ་སློང་འདི་ནི་མི་ཤེས་
བཞིན་སྨྲའི་ཤེས་པར་སྨྲ་བ་མ་ཡིན་པའི་ཕྱིར་ཏེ། དགེ་སློང་འདི་གང་ལ་འདོད་ཅིང་བཟོད་པ་
དེ་ལ་ཚེ་དང་ལྡན་པ་དག་འདོད་ཅིང་བཟོད་པར་མ་བྱེད་ཅིག །ཚེ་དང་ལྡན་པ་དག་ཁྱེད་དགེ་
-9



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འདུན་འབྱེད་འདོད་པར་མ་བྱེད་པར་ཚེ་དང་ལྡན་པ་དག་དགེ་འདུན་མཐུན་པ་ཉིད་དུ་འདོད་
པར་གྱིས་ཤིག །ཚེ་དང་ལྡན་པ་དག་དགེ་འདུན་དང་མཐུན་པར་གྱིས་ཤིག །དགེ་འདུན་
མཐུན་མི་ཕྱེད། ཀུན་ཏུ་དགའ་མི་རྩོད། མཆོག་གཅིག་འདོན་པ་གཅིག་ཅིང་ཆུ་དང་འོ་མ་
གཅིག་ཏུ་འདྲེས་པ་ལྟ་བུར་གྱུར་ལ། སྟོན་པའི་བསྟན་པ་གསལ་བར་བྱེད་ན་བདེ་བ་ལ་རེག་
པར་གནས་པར་འགྱུར་གྱིས། ཚེ་དང་ལྡན་པ་དག་དགེ་འདུན་འབྱེད་པའི་རྗེས་སུ་ཕྱོགས་
ཤིང་མི་མཐུན་པར་སྨྲ་བ་འདི་ལྟ་བུ་འདི་ཐོངས་ཤིག་ཅེས་བསྒོ་བར་བྱའོ། །དགེ་སློང་དེ་དག་
ལ་དགེ་སློང་དེ་རྣམས་ཀྱིས་དེ་སྐད་ཅེས་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས།
གལ་ཏེ་མི་གཏོང་ན་གཞི་དེ་གཏང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་
བསྒོ་བར་བྱ། ཡང་དག་པར་བསྟན་པར་བྱའོ། །ལན་གཉིས་ལན་གསུམ་དུ་ཡང་དག་པར་
བསྒོ། ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་དགེ་
འདུན་ལྷག་མའོ། །དགེ་སློང་རབ་ཏུ་མང་པོ་དག་གྲོང་ངམ་གྲོང་རྡལ་ཞིག་ན་ཉེ་བར་བརྟེན་
ཅིང་གནས་པར་གྱུར་ལ། དེ་དག་ཀྱང་ཁྱིམ་སུན་འབྱིན་པ་སྡིག་པའི་ཆོས་ཀུན་ཏུ་སྤྱོད་པར་
གྱུར་ཅིང་། དེ་དག་གིས་ཁྱིམ་དག་སུན་ཕྱུང་བ་མཐོང་ངམ། ཐོས་སམ། རབ་ཏུ་ཤེས། དེ་དག་
སྡིག་པ་ཀུན་དུ་སྤྱོད་པ་མཐོང་ངམ། ཐོས་སམ། རབ་ཏུ་ཤེས་ན་དགེ་སློང་དེ་དག་ལ་དགེ་སློང་
རྣམས་ཀྱིས་འདི་སྐད་ཅེས། ཚེ་དང་ལྡན་པ་དག་ཁྱིམ་སུན་འབྱིན་པ་སྡིག་པའི་ཆོས་ཀུན་དུ་
སྤྱོད་པ་དག་ཡིན་ཏེ། ཁྱེད་ཀྱིས་ཁྱིམ་དག་སུན་ཕྱུང་བར་ཡང་མཐོང་ཞིང་ཐོས་ལ་རབ་ཏུ་ཤེས།
ཁྱོད་སྡིག་པ་ཀུན་དུ་སྤྱོད་པར་ཡང་མཐོང་ཞིང་ཐོས་ལ་རབ་ཏུ་ཤེས་ཀྱིས། ཚེ་དང་ལྡན་པ་དག་
ཁྱོད་འདི་ན་གནས་པས་ཆོག་གིས། གནས་འདི་ནས་དེང་ཤིག་ཅེས་བསྒོ་བར་བྱའོ། །གལ་ཏེ་
དེ་དག་དགེ་སློང་རྣམས་ལ་འདི་སྐད་ཅེས། ཚེ་དང་ལྡན་པ་དག་འདི་ན་དགེ་སློང་ཁ་ཅིག་
འདུན་པས་འགྲོ་བ། ཞེ་སྡང་གིས་འགྲོ་བ། གཏི་མུག་གིས་འགྲོ་བ། འཇིགས་པས་འགྲོ་བ་
-10



སོ་སོར་ཐར་པའི་མདོ།
དག་ཡིན་ཏེ། འདི་ལྟར་ལྟུང་བ་འདྲ་བ་ཁོ་ན་ལས་དགེ་སློང་ཁ་ཅིག་ནི་སྐྱོད་པར་བྱེད། ཁ་ཅིག་
ནི་སྐྱོད་པར་མི་བྱེད་དོ་ཞེས་ཟེར་ན། དགེ་སློང་དེ་དག་ལ་དགེ་སློང་རྣམས་ཀྱིས་འདི་སྐད་ཅེས།
ཚེ་དང་ལྡན་པ་དག་ཁྱེད་དེ་སྐད་ཅེས་ཚེ་དང་ལྡན་པ་དག་འདི་ན་དགེ་སློང་ཁ་ཅིག་འདུན་པ་
འགྲོ་བ། ཞེ་སྡང་གིས་འགྲོ་བ། གཏི་མུག་གིས་འགྲོ་བ། འཇིགས་པས་འགྲོ་བ་དག་ཡིན་ཏེ།
འདི་ལྟར་ལྟུང་བ་འདྲ་བ་ཁོ་ན་ལས་དགེ་སློང་ཁ་ཅིག་ནི་སྐྱོད་པར་བྱེད། ཁ་ཅིག་ནི་སྐྱོད་པར་
མི་བྱེད་དོ་ཞེས་མ་ཟེར་ཅིག །དེ་ཅིའི་ཕྱིར་ཞེ་ན། དགེ་སློང་དེ་དག་ནི་འདུན་པས་འགྲོ་བ་མ་
ཡིན། ཞེ་སྡང་གིས་འགྲོ་བ་མ་ཡིན། གཏི་མུག་གིས་འགྲོ་བ་མ་ཡིན། འཇིགས་པས་འགྲོ་བ་
མ་ཡིན་གྱི། འདི་ལྟར་ཚེ་དང་ལྡན་པ་དག་ཉིད་ཁྱིམ་སུན་འབྱིན་པ་སྡིག་པའི་ཆོས་ཀུན་ཏུ་སྤྱོད་
པ་དག་ཡིན་ཏེ། ཁྱེད་ཉིད་ཀྱིས་ཁྱིམ་དག་སུན་ཕྱུང་བར་མཐོང་ཞིང་ཐོས་ལ་རབ་ཏུ་ཤེས།
ཁྱེད་སྡིག་པ་ཀུན་ཏུ་སྤྱོད་པར་ཡང་མཐོང་ཞིང་ཐོས་ལ་རབ་ཏུ་ཤེས་པའི་ཕྱིར་ཏེ། ཚེ་དང་ལྡན་
པ་དག་འདུན་པས་འགྲོ་བ་ཞེས་བྱ་བའི་ཚིག་གི་ལམ་དང་། ཞེ་སྡང་གིས་འགྲོ་བ། གཏི་མུག་
གིས་འགྲོ་བ། འཇིགས་པས་འགྲོ་བ་ཞེས་བྱ་བའི་ཚིག་གི་ལམ་འདི་ལྟ་བུ་འདི་ཐོང་ཞིག་ཅེས་
བསྒོ་བར་བྱའོ། །དགེ་སློང་དེ་དག་ལ་དགེ་སློང་རྣམས་ཀྱིས་དེ་སྐད་ཅེས་བསྒོ་བ་ན་གལ་ཏེ་
གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་གཞི་དེ་གཏང་བར་བྱ་བའི་ཕྱིར་ལན་
གཉིས་ལན་གསུམ་དུ་ཡང་དག་པར་བསྒོ་བར་བྱ། ཡང་དག་པར་བསྟན་པར་བྱའོ། །ལན་
གཉིས་ལན་གསུམ་དུ་ཡང་དག་པར་བསྒོ། ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་
ན་ལེགས། གལ་ཏེ་མི་གཏོང་ན་དགེ་འདུན་ལྷག་མའོ། །འདི་ན་དགེ་སློང་འགའ་ཞིག་བཀའ་
བློ་མི་བདེ་བའི་རང་བཞིན་ཅན་དུ་གྱུར་ལ། དེ་ལ་དགེ་སློང་རྣམས་ཀྱིས་གདོན་པར་གཏོགས་
པ་བསླབ་པའི་གཞི་རྣམས་དང་། བདེ་བར་གཤེགས་པའི་མདོར་གཏོགས་པ་རྣམས་ཀྱིས་
ཆོས་དང་མཐུན་པ་དང༌། འདུལ་བ་དང་མཐུན་པར་སྨྲས་པ་ན། ཚེ་དང་ལྡན་པ་དག་ཁྱེད་ཅག་བ
-11



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དགེ་ཡང་རུང་། སྡིག་ཀྱང་རུང་། བདག་ལ་ཅི་ཡང་མ་སྨྲ་ཞིག །བདག་ཀྱང་དགེ་ཡང་རུང་།
སྡིག་ཀྱང་རུང་། ཚེ་དང་ལྡན་པ་དག་ལ་ཅིའང་མི་སྨྲའོ། །ཚེ་དང་ལྡན་པ་དག་གིས་བདག་ལ་
ཚིག་གི་ལན་ཐོང་ཞིག །ཁྱེད་ལ་ཡང་བདག་གིས་སྨྲས་པས་ཅི་ཞིག་བྱ་ཞེས་བདག་ཉིད་བརྗོད་
པར་བྱ་བ་མ་ཡིན་པར་བྱེད་ན། དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ་ཁྱོད་
དགེ་སློང་རྣམས་ཀྱིས་གདོན་པར་གཏོགས་པ་བསླབ་པའི་གཞི་རྣམས་དང་། བདེ་བར་
གཤེགས་པའི་མདོར་གཏོགས་པ་རྣམས་ཀྱིས་ཆོས་དང་མཐུན་པ་དང་། འདུལ་བ་དང་མཐུན་
པར་སྨྲས་པ་ན། བདག་ཉིད་བརྗོད་པར་བྱ་བ་མ་ཡིན་པར་མ་བྱེད་པར། ཚེ་དང་ལྡན་པས་
བདག་ཉིད་བརྗོད་པར་བྱ་བ་ཁོ་ནར་གྱིས་ཤིག །དགེ་སློང་རྣམས་ཚེ་དང་ལྡན་པ་ལ་ཆོས་དང་
མཐུན་པ་དང་། འདུལ་བ་དང་མཐུན་པར་སྨྲ་བ་ན། ཚེ་དང་ལྡན་པ་ཡང་དགེ་སློང་རྣམས་ལ་
ཆོས་དང་མཐུན་པ་དང་། འདུལ་བ་དང་མཐུན་པར་སྨྲོས་ཤིག །དེ་ཅིའི་ཕྱིར་ཞེ་ན། འདི་ལྟ་
སྟེ། གཅིག་ལ་གཅིག་བརྗོད་པར་བྱ་བ་ཉིད་དུ་བྱེད་པ་དང་། གཅིག་ལ་གཅིག་འདོམས་ཤིང་
རྗེས་སུ་སྟོན་པ་དང་། གཅིག་གིས་གཅིག་ལྟུང་བ་ལས་སློང་བ་ཉིད་དེ་ལྟ་བུས་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེའི་
འཁོར་འདི་འཕེལ་བར་འགྱུར་གྱིས། ཚེ་དང་ལྡན་པ་ཁྱོད་བདག་ཉིད་བརྗོད་པར་བྱ་བ་མ་
ཡིན་པར་བྱེད་པའི་ལས་ཀྱི་མཐའ་འདི་ལྟ་བུ་འདི་ཐོང་ཞག་ཅེས་བསྒོ་བར་བྱའོ། །དགེ་སློང་དེ་
ལ་དགེ་སློང་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་ལེགས། གལ་ཏེ་
མི་གཏོང་ན་གཞི་དེ་གཏོང་བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་
བར་བྱ། ཡང་དག་པར་བསྟན་པར་བྱའོ། །ལན་གཉིས་ལན་གསུམ་དུ་ཡང་དག་པར་བསྒོ།
ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་དགེ་འདུན་
ལྷག་མའོ། །ཚེ་དང་ལྡན་པ་དག་བདག་གིས་དགེ་འདུན་ལྷག་མའི་ཆོས་བཅུ་གསུམ་པོ་དག་
-12



སོ་སོར་ཐར་པའི་མདོ།
བཏོན་ཟིན་ཏོ། །དེ་དག་ལས་དགུ་ནི་ལྟུང་བ་དང་པོ་དག་ཉིད་ཀྱིས་སོ། །བཞི་ནི་ལན་གསུམ་
གྱི་བར་གྱིས་སོ། །དགེ་སློང་གིས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ལ། ཇི་སྲིད་
དུ་ཤེས་བཞིན་དུ་འཆབ་པར་བྱེད་པ་དེ་སྲིད་དུ་དེས་མི་འདོད་བཞིན་དུ་སྤོ་བ་བྱའོ། །དགེ་སློང་
གིས་མི་འདོད་བཞིན་དུ་སྤོ་བ་བྱས་ནས་དེའི་འོག་ཏུ་ཞག་དྲུག་གི་བར་དུ་དགེ་འདུན་མགུ་བར་
བྱ་བ་སྤྱད་པར་བྱའོ། །དགེ་སློང་གིས་མགུ་བར་བྱ་བ་སྤྱད་ནས་དབྱུང་བར་བྱ་བ་ལ་ཐོགས་ཏེ་
ཆོས་དང་མཐུན་པར་བྱས་ལ། དགེ་སློང་གི་དགེ་འདུན་གྱི་སེམས་མགུ་བར་བྱས་ན་གང་ན་
དགེ་སློང་ཉི་ཤུའི་ཚོགས་ཀྱི་དགེ་འདུན་ཡོད་པ་དེར་དགེ་སློང་དེ་དབྱུང་བར་བྱའོ། །གལ་ཏེ་
དགེ་སློང་ཉི་ཤུར་གཅིག་གིས་མ་ཚང་བའི་ཚོགས་ཀྱི་དགེ་འདུན་གྱིས་དགེ་སློང་དེ་འབྱིན་པར་
བྱེད་ན། དགེ་སློང་དེ་ཡང་མ་ཕྱིན་ལ་དགེ་སློང་དེ་དག་ཀྱང་སྨད་པར་བྱ་བ་ཡིན་ཏེ་དེ་ལ་དེ་ནི་
ཆོ་ག་ཡིན་ནོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་
ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་
ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡོམ་ལ། དབེན་པ་སྐྱབས་ཡོད་འདུག་པའོ། །ཚེ་དང་ལྡན་པ་དག་མ་ངེས་པའི་
ཆོས་གཉིས་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་
ངོ༌། །ཡང་དགེ་སློང་གང་བུད་མེད་ཀྱི་ཡུལ་དང་ལྷན་ཅིག་གཅིག་པུ་གཅིག་དང་དབེན་པ་
སྐྱབས་ཡོད་པ་ན་འདོད་པ་བྱར་རུང་བར་སྟན་ལ་འདུག་པར་བྱེད་ཅིང་། དེ་ལ་གལ་ཏེ་དགེ་
བསྙེན་མ་ཡིད་ཆེས་པའི་ཚིག་དང་ལྡན་པས་ཆོས་གསུམ་པོ་ཕམ་པར་འགྱུར་བའམ། དགེ་
འདུན་ལྷག་མའམ། ལྟུང་བྱེད་ལས་ཆོས་གང་ཡང་རུང་བས་སྨྲས་པར་གྱུར་ལ། དགེ་སློང་
གིས་འདུག་པར་ཁས་བླངས་ན་ཆོས་གསུམ་པོ་ཕམ་པར་གྱུར་པའམ། དགེ་འདུན་ལྷག་
མའམ། ལྟུང་བྱེད་ལས་ཆོས་གང་ཡང་རུང་བས་བྱེད་དུ་གཞུག་ཅིང་། དགེ་སློང་དེ་ལ་དགེ་
-13



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྙེན་མ་ཡིད་ཆེས་པའི་ཚིག་དང་ལྡན་པས་ཆོས་གང་དང་གང་གིས་སྨྲས་པར་གྱུར་པའི་ཆོས་
དེ་དང་དེས་དགེ་སློང་དེ་བྱེད་དུ་གཞུག་སྟེ། དེ་ནི་མ་ངེས་པའི་ཆོས་སོ། །ཡང་དགེ་སློང་གང་
བུད་མེད་ཀྱི་ཡུལ་དང་ལྷན་ཅིག་གཅིག་པུ་གཅིག་དང་དབེན་པ་སྐྱབས་ཡོད་པ་ན་འདོད་པ་
བྱར་མི་རུང་བར་སྟན་ལ་འདུག་པར་བྱེད་ཅིང་། དེ་ལ་གལ་ཏེ་དགེ་བསྙེན་མ་ཡིད་ཆེས་པའི་
ཚིག་དང་ལྡན་པས།ལྡན་པས། ཆོས་གཉིས་པོ་དགེ་འདུན་ལྷག་མའམ། ལྟུང་བྱེད་ལས་ཆོས་གང་ཡང་
རུང་བས་སྨྲས་པར་གྱུར་ལ། དགེ་སློང་གིས་འདུག་པར་ཁས་བླངས་ན་ཆོས་གཉིས་པོ་དགེ་
འདུན་ལྷག་མའམ། ལྟུང་བྱེད་ལས་ཆོས་གང་ཡང་རུང་བས་བྱེད་དུ་གཞུག་ཅིང་། དགེ་སློང་དེ་
ལ་དགེ་བསྙེན་མ་ཡིད་ཆེས་པའི་ཚིག་དང་ལྡན་པས་ཆོས་གང་དང་གང་གིས་སྨྲས་པར་གྱུར་
པའི་ཆོས་དེ་དང་དེས་དགེ་སློང་དེ་བྱེད་དུ་གཞུག་སྟེ། དེ་ཡང་མ་ངེས་པའི་ཆོས་སོ། །ཚེ་དང་
ལྡན་པ་དག་བདག་གིས་མ་ངེས་པའི་ཆོས་གཉིས་པོ་དག་བཏོན་ཟིན་ཏོ། །དེ་ལ་བདག་གིས་
ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་
སུ་དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་
དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡོམ་ལ། འཆང་བ་འབྲལ་བ་འཇོག་པ་དང་། །འཁྲུར་འཇུག་པ་དང་ལེན་པ་དང་།།
སློང་དང་སྟོད་གཡོགས་སྨད་གཡོགས་བཅས། །རིན་ཐང་སོ་སོར་བསྐུར་བའོ། །ཚེ་དང་ལྡན་
པ་དག་སྤང་བའི་ལྟུང་བྱེད་ཀྱི་ཆོས་སུམ་ཅུ་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་
པའི་མདོ་འདོན་པ་ལས་འབྱུང་ངོ་། །དགེ་སློང་ཆོས་གོས་ཟིན་པས་སྲ་བརྐྱང་ཕྱུང་ན། ཞག་
བཅུའི་བར་དུ་གོས་ལྷག་པ་རྣམ་པར་མ་བརྟགས་པ་བཅང་བར་བྱའོ། །དེ་ལས་འདས་པར་
བཅངས་ན་སྤང་བའི་ལྟུང་བྱེད་དོ། །དགེ་སློང་ཆོས་གོས་ཟིན་པས་སྲ་བརྐྱང་ཕྱུང་ན། གལ་ཏེ་
ནུབ་གཅིག་ཀྱང་ཆོས་གོས་གསུམ་ལས་ཆོས་གོས་གང་ཡང་རུང་བ་དང་། མཚམས་ཀྱི་ཕྱི་རོལ་
-14



སོ་སོར་ཐར་པའི་མདོ།
དུ་འབྲལ་བར་བྱེད་ན། དགེ་འདུན་གྱིས་གནང་བ་མ་གཏོགས་ཏེ་སྤང་བའི་ལྟུང་བྱེད་དོ། །
དགེ་སློང་ཆོས་གོས་ཟིན་པས་སྲ་བརྐྱང་ཕྱུང་ན། དུས་མ་ཡིན་པའི་གོས་ཤིག་རྙེད་ལ་འདོད་ན་
དགེ་སློང་དེས་གོས་དེ་བླང་བར་བྱའོ། །བླངས་ནས་གལ་ཏེ་ལངས་ན་མྱུར་བ་ཁོ་ནར་གོས་སུ་
བྱས་ལ་བཅང་བར་བྱའོ། །གལ་ཏེ་མི་ལངས་ལ་ཁ་མ་ལངས་པ་ཁ་སྐོང་བའི་གོས་ལ་རེ་བ་
ཡོད་ན་དགེ་སློང་དེས་གོས་དེ་ཟླ་བ་གཅིག་གི་མཐར་བཞག་པར་བྱའོ། །དེ་ལས་འདས་པར་
འཇོག་ན་སྤང་བའི་ལྟུང་བྱེད་དོ། །ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལ་གོས་
རྙིང་པ་འཁྲུར་འཇུག་གམ། འཚེད་དུ་འཇུག་གམ། འཆག་ཏུ་འཇུག་ན་སྤང་བའི་ལྟུང་བྱེད་དོ།།
ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལས་གོས་ལེན་ན། བརྗེས་པ་མ་གཏོགས་ཏེ་
སྤང་བའི་ལྟུང་བྱེད་དོ། །ཡང་དགེ་སློང་གང་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་
ཡིན་པའི་གན་དུ་སོང་སྟེ། གོས་སློང་ན་དུས་མ་གཏོགས་ཏེ་སྤང་བའི་ལྟུང་བྱེད་དོ། །དེ་ལ་དུས་
ནི་འདི་ཡིན་ཏེ། དགེ་སློང་གོས་ཕྲོགས་སམ། གོས་རླག་གམ། གོས་ཚིག་གམ། གོས་རླུང་
གིས་ཁྱེར་རམ། གོས་ཆུས་ཁྱེར་ན་དེ་ལ་དེ་ནི་དུས་ཡིན་ནོ། །དགེ་སློང་གོས་ཕྲོགས་སམ།
གོས་རླག་གམ། གོས་ཚིག་གམ། གོས་རླུང་གིས་ཁྱེར་རམ། གོས་ཆུས་ཁྱེར་ན་ཁྱིམ་བདག་
གམ། ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་དུ་སོང་ལ། གོས་བསླང་བར་བྱའོ། །དེ་
ལ་གལ་ཏེ་བྲམ་ཟེའམ། ཁྱིམ་བདག་དད་པ་ཅན་ཞིག་གིས་དུས་ཀྱིས་གོས་མང་པོ་དག་སྟོབ་
ལ་འདོད་ན་དགེ་སློང་དེས་དེ་ལས་གོས་སྟོད་གཡོགས་སྨད་གཡོགས་དང་བཅས་པའི་མཐར་
ཐུག་པར་བླང་བར་བྱའོ། །དེ་ལས་ལྷག་པར་ལེན་ན་སྤང་བའི་ལྟུང་བྱེད་དོ། །དགེ་སློང་གི་
ཕྱིར་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པས་གོས་ཀྱི་རིན་དག་སྤགས་
ནས་བདག་གིས་གོས་ཀྱི་རིན་འདི་དག་གིས་གོས་འདི་དང་འདི་ལྟ་བུ་ཞིག་ཉོས་ལ། དགེ་སློང་
མིང་འདི་ཞེས་བྱ་བ་འོངས་ན། དེ་ལ་གོས་རུང་བ་དུས་སུ་བསྐོན་ནོ་སྙམ་པ་ལས། དེ་ལ་གལ་
-15



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཏེ་དགེ་སློང་དེ་ལ་སྔར་མ་བསྟབས་པར་རྣམ་པར་རྟོག་པ་འགའ་ཞིག་བྱུང་སྟེ། བཟང་པོ་
འདོད་པའི་ཕྱིར་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པ་དེའི་གན་དུ་སོང་
ནས་འདི་སྐད་ཅེས། ཚེ་དང་ལྡན་པས་བདག་གི་ཕྱིར་གོས་ཀྱི་རིན་གང་དག་སྤགས་པའི་གོས་
ཀྱི་རིན་དེ་དག་གིས་ཚེ་དང་ལྡན་པ་གོས་འདི་དང་འདི་ལྟ་བུ་ཞིག་ཉོས་ལ། བདག་ལ་གོས་
རུང་བ་དུས་སུ་ལེགས་པར་སྐོན་ཅིག་ཅེས་སྨྲས་ཏེ། གོས་གྲུབ་ན་སྤང་བའི་ལྟུང་བྱེད་དོ། །དགེ་
སློང་གི་ཕྱིར་ཁྱིམ་བདག་དང་ཁྱིམ་བདག་གི་ཆུང་མ་ཉེ་དུ་མ་ཡིན་པས་གོས་ཀྱི་རིན་སོ་སོ་བ་དེ་
དག་སྤགས་ནས། བདག་ཅག་གཉིས་ཀྱིས་གོས་ཀྱི་རིན་སོ་སོ་བ་འདི་དག་གིས་གོས་འདི་
དང་འདི་ལྟ་བུ་སོ་སོ་བ་དག་ཉོས་ལ། དགེ་སློང་མིང་འདི་ཞེས་བྱ་བ་འོངས་པ་དང་། བདག་
ཅག་གཉིས་ཀྱིས་སོ་སོ་ནས་དེ་ལ་གོས་རུང་བ་དུས་སུ་བསྐོན་ནོ་སྙམ་པ་ལས་དེ་ན་གལ་ཏེ་
དགེ་སློང་དེ་ལ་སྔར་མ་བསྟབས་པར་རྣམ་པར་རྟོག་པ་འགའ་ཞིག་བྱུང་སྟེ། བཟང་པོ་འདོད་
པའི་ཕྱིར་ཁྱིམ་བདག་དང་། ཁྱིམ་བདག་གི་ཆུང་མ་ཉེ་དུ་མ་ཡིན་པ་དེ་དག་གི་གན་དུ་སོང་
ནས་འདི་སྐད་ཅེས། ཚེ་དང་ལྡན་པ་དག་གིས་བདག་གི་ཕྱིར་གོས་ཀྱི་རིན་སོ་སོ་བ་གང་དག་
སྤགས་པའི་གོས་ཀྱི་རིན་དེ་དག་གིས་ཚེ་དང་ལྡན་པ་གོས་འདི་དང་འདི་ལྟ་བུ་སོ་སོ་བ་དག་
ཉོས་ལ་གཉིས་ཀ་འདུས་ཏེ། བདག་ལ་གོས་རུང་བ་ཅིག་དུས་སུ་ལེགས་པར་སྐོན་ཅིག་ཅེས་
སྨྲས་ཏེ། གོས་གྲུབ་ན་སྤང་བའི་ལྟུང་བྱེད་དོ། །དགེ་སློང་གི་ཕྱིར་རྒྱལ་པོའམ། བློན་པོ་ཆེན་
པོའམ། བྲམ་ཟེའམ། ཁྱིམ་བདག་གམ། གྲོང་རྡལ་གྱི་མིའམ། ཡུལ་མིའམ། ནོར་ཅན་ནམ།
ཚོང་དཔོན་ནམ། དེད་དཔོན་གྱིས་ཕོ་ཉའི་ལག་ཏུ་གོས་ཀྱི་རིན་དག་བསྐུར་བར་གྱུར་ལ། དེ་
ནས་ཕོ་ཉ་དེ་གོས་ཀྱི་རིན་དེ་དག་ཁྱེར་ནས་དགེ་སློང་དེ་ག་ལ་བ་དེར་སོང་སྟེ་ཕྱིན་ནས་དགེ་
སློང་དེ་ལ་འདི་སྐད་ཅེས། འཕགས་པ་མཁྱེན་པར་མཛོད་ཅིག །ཁྱོད་ལ་རྒྱལ་པོའམ། བློན་པོ་
ཆེན་པོའམ། བྲམ་ཟེའམ། ཁྱིམ་བདག་གམ། གྲོང་རྡལ་གྱི་མིའམ། ཡུལ་མིའམ། ནོར་ཅན་
-16



སོ་སོར་ཐར་པའི་མདོ།
ནམ། ཚོང་དཔོན་ནམ། དེད་དཔོན་ཆེ་གེ་མོས་གོས་ཀྱི་རིན་འདི་དག་བསྐུར་གྱིས། འཕགས་
པས་ཐུགས་བརྩེ་བའི་སླད་དུ་འདི་དག་བཞེས་ཤིག་ཅེས་ཟེར་ན་དགེ་སློང་དེས་ཕོ་ཉ་དེ་ལ་
འདི་སྐད་ཅེས། ཚེ་དང་ལྡན་པ་ཕོ་ཉ་དགེ་སློང་དག་ནི་གོས་ཀྱི་རིན་དག་ལེན་དུ་མི་རུང་སྟེ།
བདག་ཅག་གོས་རུང་བ་དུས་སུ་རྙེད་ན་ནི་ལེན་ཏོ་ཞེས་བརྗོད་པར་བྱའོ། །གལ་ཏེ་ཕོ་ཉ་དེས་
དགེ་སློང་དེ་ལ་འདི་སྐད་ཅེས། འཕགས་པ་རྣམས་ཀྱི་ཞལ་ཏ་བགྱིད་པ་འཕགས་པ་རྣམས་ཀྱི་
ཞལ་ཏ་ཉམས་སུ་ལེན་པ་གང་ལགས་པ་འགའ་མཆིས་སམ་ཞེས་ཟེར་ན། དགེ་སློང་གོས་
སུ
འདོད་པས་ཕོ་ཉ་ལ་འདི་སྐད་ཅེས། ཚེ་དང་ལྡན་པ་ཕོ་ཉ་འདི་ནི་དགེ་སློང་རྣམས་ཀྱི་ཞལ་ཏ་
བྱེད་པ་སྟེ། འདི་ནི་དགེ་སློང་རྣམས་ཀྱི་ཞལ་ཏ་ཉམས་སུ་ལེན་པའོ་ཞེས་ཀུན་དགའི་ར་བ་
པའམ། དགེ་བསྙེན་ཞལ་ཏ་བྱེད་པ་བསྟན་པར་བྱའོ། །དེ་ནས་ཕོ་ཉ་དེས་གོས་ཀྱི་རིན་དེ་དག་
ཁྱེར་ནས་ཞལ་ཏ་བྱེད་པ་ག་ལ་བ་དེར་འགྲོ་བར་བྱ་ཞིང་། ཕྱིན་ནས་ཞལ་ཏ་བྱེད་པ་དེ་ལ་འདི་
སྐད་ཅེས། ཚེ་དང་ལྡན་པ་ཞལ་ཏ་བྱེད་པ་ཤེས་པར་གྱིས་ཤིག །ཁྱོད་ཀྱིས་གོས་ཀྱི་རིན་འདི་
དག་གིས་གོས་འདི་དང་འདི་ལྟ་བུ་ཞིག་ཉོས་ལ་དགེ་སློང་མིང་འདི་ཞེས་བྱ་བ་འོངས་པ་དང་།
དེ་ལ་གོས་རུང་བ་དུས་སུ་སྐོན་ཅིག་ཅེས་བརྗོད་པར་བྱའོ། །དེ་ནས་ཕོ་ཉ་དེས་ཞལ་ཏ་བྱེད་པ་
དེ་ལ་ཤིན་ཏུ་ལེགས་པར་ཡང་དག་པར་བསྒོ་ཞིང་། ཡང་དག་པར་བསྟན་ནས། དགེ་སློང་དེ་
ག་ལ་བ་དེར་འགྲོ་བར་བྱ་ཞིང་ཕྱིན་ནས་དགེ་སློང་དེ་ལ་འདི་སྐད་ཅེས། འཕགས་པ་ཞལ་ཏ་
བགྱིད་པ་བསྟན་པ་གང་ལགས་པ་དེ་ལ་བདག་གིས་ཡང་དག་པར་བསྟན་ལགས་ཀྱིས་དེའི་
གན་དུ་བཞུད་ཅིག་དང་། དེས་ཁྱོད་ལ་གོས་རུང་བ་དུས་སུ་བསྐོན་པར་འགྱུར་རོ་ཞེས་བརྗོད་
པར་བྱའོ། །དགེ་སློང་གོས་འདོད་པས་ཞལ་ཏ་བྱེད་པའི་གན་དུ་སོང་ལ་ཚེ་དང་ལྡན་པ་ཞལ་
ཏ་བྱེད་པ་བདག་གོས་འདོད་དོ། །ཚེ་དང་ལྡན་པ་ཞལ་ཏ་བྱེད་པ་བདག་གོས་འདོད་དོ་ཞེས་
ལན་གཉིས་ལན་གསུམ་དུ་བསྐུལ་བར་བྱ། དྲན་པར་བྱའོ། །ལན་གཉིས་ལན་གསུམ་པ
དུ་
-17



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྐུལ་ཞིང་དྲན་པར་བྱས་པ་ན་གལ་ཏེ་གོས་དེ་གྲུབ་ན་དེ་ལྟ་ན་ལེགས། གལ་ཏེ་མ་གྲུབ་ན་
ལན་བཞི་ལན་ལྔ་ལན་དྲུག་གི་བར་དུ་ཕྱོགས་སུ་ཅང་མི་སྨྲ་བར་བསྡད་པར་བྱའོ། །ལན་བཞི་
ལན་ལྔ་ལན་དྲུག་གི་བར་དུ་ཕྱོགས་སུ་ཅང་མི་སྨྲ་བར་བསྡད་པ་ན། གལ་ཏེ་གོས་དེ་གྲུབ་ན་དེ་
ལྟ་ན་ལེགས། གལ་ཏེ་མ་གྲུབ་ན་དེའི་འོག་ཏུ་གོས་བསྒྲུབ་པའི་ཕྱིར་བཙལ་ཏེ་གོས་གྲུབ་ན་
སྤང་བའི་ལྟུང་བྱེད་དོ། །གལ་ཏེ་མ་གྲུབ་ན་ཕྱོགས་གང་ནས་གོས་ཀྱི་རིན་དེ་དག་འོངས་བ་
དེར་བདག་འགྲོ་བར་བྱའོ། །ཡང་ན་ཡིད་བརྟན་པའི་ཕོ་ཉ་ལས་ཚེ་དང་ལྡན་པ་དག་གིས་དགེ་
སློང་ཆེ་གེ་མོའི་ཕྱིར་གོས་ཀྱི་རིན་གང་དག་བསྐུར་བ་དེ་དག་ནི་དགེ་སློང་དེའི་དོན་ཅིར་ཡང་མ་
གྲུབ་ཀྱིས་ཤེས་པར་གྱིས་ཤིག །ཚེ་དང་ལྡན་པ་དག་གིས་རང་གི་ནོར་ཆུད་མ་གསན་ཅིག་
ཅེས་སྤྲིང་བར་བྱ་སྟེ། དེ་ལ་དེ་ནི་ཆོ་ག་ཡིན་ནོ།། །།
སྡོམ་ལ། སྲིན་བལ་འབའ་ཞིག་ཆ་གཉིས་དང་། །དྲུག་དང་མཐོ་གང་ལམ་དང་ནི།།
འཁྲུ་བ་དང་ནི་གསེར་དངུལ་དང་། །མངོན་མཚན་ཅན་དང་ཉོ་ཚོང་ངོ་། །ཡང་དགེ་སློང་གང་
སྲིན་བལ་གྱི་སྟན་སར་པ་བྱེད་ན་སྤང་བའི་ལྟུང་བྱེད་དོ། །ཡང་དགེ་སློང་གང་ལུག་བལ་ནག་
པོ་འབའ་ཞིག་གི་སྟན་སར་པ་བྱེད་ན་སྤང་བའི་ལྟུང་བྱེད་དོ། །དགེ་སློང་གིས་སྟན་སར་པ་བྱེད་
ན་ཆ་གཉིས་ནི་ལུགས་བལ་ནག་པོ་འབའ་ཞིག་ལས་གཞུག་པར་བྱ། གསུམ་པ་ནི་དཀར་པོ་
ལས། བཞི་པ་ནི་འཁོབ་བལ་ལས་གཞུག་པར་བྱའོ། །གལ་ཏེ་དགེ་སློང་གིས་ཆ་གཉིས་ལུག་
བལ་ནག་པོ་འབའ་ཞིག་ལས་མ་བཅུག་གམ། གསུམ་པ་དཀར་པོ་ལས། བཞི་པ་ནི་འཁོབ་
བལ་ལས་མ་བཅུག་པར་སྟན་སར་པ་བྱེད་ན་སྤང་བའི་ལྟུང་བྱེད་དོ། །དགེ་སློང་གིས་སྟན་
སར་པ་བྱེད་ན་མི་འདོད་བཞིན་དུ་ལོ་དྲུག་ཏུ་བཅང་བར་བྱའོ། །གལ་ཏེ་དགེ་སློང་གིས་ལོ་
དྲུག་ཚུན་ཆད་དུ་སྟན་རྙིང་པ་དེ་སྤངས་ཀྱང་རུང་། མ་སྤངས་ཀྱང་རུང་། སྟན་སར་པ་གཞན་
བྱེད་ན་དགེ་འདུན་གྱིས་གནང་བ་མ་གཏོགས་ཏེ་སྤང་བའི་ལྟུང་བྱེད་དོ། །དགེ་སློང་གིས་
-18



སོ་སོར་ཐར་པའི་མདོ།
ད་པ་གདིང་བ་སར་པ་བྱེད་ན་སར་པ་ཁ་དོག་མི་སྡུག་པར་བྱ་བའི་ཕྱིར་གདིང་བ་རྙིང་པ་བདེ་བར་
གཤེགས་པའི་མཐོ་གང་འཁོར་བས་གླན་པར་བྱའོ། །གལ་ཏེ་དགེ་སློང་གིས་གདིང་བ་
ཁ་དོག་མི་སྡུག་པར་བྱ་བའི་ཕྱིར། གདིང་བ་རྙིང་པ་བདེ་བར་གཤེགས་པའི་མཐོ་གང་འཁོར་
བས་མ་གླན་པར་གདིང་བ་སར་པ་སྤྱོད་ན་སྤང་བའི་ལྟུང་བྱེད་དོ། །དགེ་སློང་ལམ་དུ་ཞུགས་
པས་ལུག་བལ་དག་རྙེད་ལ་འདོད་ན་དགེ་སློང་དེས་བླང་བར་བྱའོ། །བླངས་ནས་ཁྱེར་བ་མེད་
ན་དཔག་ཚད་གསུམ་གྱི་མཐའི་བར་དུ་བདག་ཉིད་ཀྱིས་བཀུར་བར་བྱའོ། །དེ་ལས་འདས་
པར་ཁྱེར་ན་སྤང་བའི་ལྟུང་བྱེད་དོ། །ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལ་ལུག་
བལ་འཁྲུར་འཇུག་གམ། འཚེད་དུ་འཇུག་གམ། རྨེལ་དུ་འཇུག་ན་སྤང་བའི་ལྟུང་བྱེད་དོ། །
ཡང་དགེ་སློང་གང་རང་གི་ལག་གིས་གསེར་དང་། དངུལ་ལེན་ཏམ། ལེན་དུ་འཇུག་ན་སྤང་
བའི་ལྟུང་བྱེད་དོ། །ཡང་དགེ་སློང་གང་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བྱེད་ན་
སྤང་བའི་ལྟུང་བྱེད་དོ། །ཡང་དགེ་སློང་གང་ཉོ་ཚོང་རྣམ་པ་སྣ་ཚོགས་བྱེད་ན་སྤང་བའི་ལྟུང་
བྱེད་དོ།། །།
སྡོམ་ལ། ལྷུང་བཟེད་གཉིས་དང་ཐ་ག་གཉིས། །བྱིན་ཕྱོགས་སྟོན་ཟླ་ཐ་ཆུང་དང་།།
དགོན་པ་པ་དང་རས་ཆེན་དང་། །བསྔོས་པ་དང་ནི་སོགས་འཇོག་གོ །ཡང་དགེ་སློང་གིས་
ལྷུང་བཟེད་ལྷག་མ་ཞག་བཅུར་བཅང་བར་བྱའོ། །དེ་ལས་འདས་པར་འཆང་ན་སྤང་བའི་
ལྟུང་བྱེད་དོ། །ཡང་དགེ་སློང་གང་ལྷུང་བཟེད་ལྷན་པ་ལྔ་མེད་པ་སྤྱད་བཟོད་པ་ཡོད་བཞིན་དུ་
བཟང་པོ་འདོད་པའི་ཕྱིར་ལྷུང་བཟེད་སར་པ་གཞན་ཚོལ་ཞིང་ལྷུང་བཟེད་གྲུབ་ན་སྤང་བའི་
ལྟུང་བྱེད་དོ། །དགེ་སློང་དེས་ལྷུང་བཟེད་དེ་དགེ་སློང་གི་འཁོར་ལ་དབུལ་བར་བྱའོ། །དགེ་
སློང་གི་འཁོར་དེའི་ལྷུང་བཟེད་ཐ་མར་གྱུར་པ་གང་ཡིན་པ་དེ་དགེ་སློང་དེ་ལ་དགེ་སློང་ཁྱོད་
ཀྱིས་ལྷུང་བཟེད་འདི་བྱིན་གྱིས་བརླབ་པར་མི་བྱ། གཏང་བར་མི་བྱ། གཞན་ལ་སྦྱིན་པར་མི་
-19



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱ་བར་ཆག་པའི་མཐར་ཐུག་གི་བར་དུ་ཁད་ཀྱིས་དལ་བུ་དལ་བུས་སྤྱད་པར་བྱའོ་ཞེས་སྦྱིན་
པར་བྱ་སྟེ། དེ་ལ་དེ་ནི་ཆོ་གའོ། །ཡང་དགེ་སློང་གང་རང་གི་ལག་གིས་བསླངས་པའི་དོག་པ་
ཐ་ག་པ་ཉེ་དུ་མ་ཡིན་པ་ལ་གོས་འཐག་ཏུ་འཇུག་ན་གོས་གྲུབ་ན་སྤང་བའི་ལྟུང་བྱེད་དོ། །དགེ་
སློང་གི་ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན་པས་ཐ་ག་པ་ཉེ་དུ་མ་ཡིན་
པ་ལ་གོས་འཐག་ཏུ་བཅུག་པ་ལས། དེ་ལ་གལ་ཏེ་དགེ་སློང་དེ་ལ་སྔར་མ་བསྟབས་པར་རྣམ་
པར་རྟོག་པ་འགའ་ཞིག་བྱུང་ནས་ཐ་ག་པ་ཉེ་དུ་མ་ཡིན་པའི་གན་དུ་སོང་སྟེ་འདི་སྐད་ཅེས། ཚེ་
དང་ལྡན་པ་ཐ་ག་པ་ཁྱོད་ཤེས་པར་གྱིས་ཤིག །གོས་འདི་ནི་ཁོ་བོའི་ཕྱིར་འཐག་གིས། ཚེ་དང་
ལྡན་པ་ཐ་ག་པ་གོས་འདི་ཞེང་ཆེ་བ་དང་། ཁྲུན་རིང་བ་དང་། ཐར་གྱིས་ཞག་པ་དང་། ཐགས་
རན་བཟང་བར་ལེགས་པར་གྱིས་ཤིག །ཚེ་དང་ལྡན་པ་ཐ་ག་པ་འདི་ལྟར་ཁོ་བོས་གླ་རྔན་འདི་
ལྟ་སྟེ། བཟའ་བའམ། བཅའ་བ་ཙམ་མམ། བཟའ་རྒྱུ་ཅུང་ཟད་ཅིག་སྦྱིན་ནོ་ཞེས་སྨྲས་ནས།
དེ་ལ་གལ་ཏེ་དགེ་སློང་དེས་གོས་བསྒྲུབ་པའི་ཕྱིར་གླ་རྔན་འདི་ལྟ་སྟེ། བཟའ་བའམ། བཅའ་
བ་ཙམ་མམ། བཟའ་རྒྱུ་ཅུང་ཟད་ཅིག་སྦྱིན་ཞིང་གོས་གྲུབ་ན་སྤང་བའི་ལྟུང་བྱེད་དོ། །ཡང་
དགེ་སློང་གང་དགེ་སློང་ལ་གོས་བྱིན་ནས་དེའི་འོག་ཏུ་ཁྲོས་འཁྲུགས་རྔམས་པར་གྱུར་ཏེ།
མ་རངས་ནས་འཕྲོག་གམ། འཕྲོག་ཏུ་འཇུག་ཅིང་དེ་ལ་འདི་སྐད་ཅེས། དགེ་སློང་ཁྱོད་ལ་
གོས་མི་སྦྱིན་གྱིས། ཕྱིར་བྱིན་ཅིག་ཅེས་ཟེར་ན་དགེ་སློང་དེས་ལྷག་མ་ཡོད་པ་ཕྱིར་སྦྱིན་པར་
བྱ་ཞིང་བཏང་ན་སྤང་བའི་ལྟུང་བྱེད་དོ། །དགེ་སློང་གིས་སྟོན་ཟླ་ཐ་ཆུང་ཉར་ཞག་བཅུས་མ་
ཚང་བ་ཚུན་ཆད་དུ་བརྟད་པ་ལས་བྱུང་བའི་གོས་ཤིག་རྙེད་ལ་འདོད་ན་དགེ་སློང་དེས་གོས་དེ་
བླང་བར་བྱའོ། །བླངས་ནས་གོས་སྦྱིན་པའི་དུས་ཀྱི་བར་དུ་བཅང་བར་བྱའོ། །དེ་ལས་འདས་
པར་བཅང་ན་སྤང་བའི་ལྟུང་བྱེད་དོ། །དགེ་སློང་རབ་ཏུ་མང་པོ་དག་གནས་མལ་དགོན་པ་
དོགས་པ་དང་བཅས་པར་གྲགས་པ། འཇིགས་པ་དང་བཅས་པར་གྲགས་པ། འཇིགས་པ་ཐ་ཡི་
-20



སོ་སོར་ཐར་པའི་མདོ།
དད་པས་འཇིགས་སུ་རུང་བ་དང་བཅས་པར་གྲགས་པ་དག་ཏུ་དབྱར་ཕྱི་མར་གྱུར་ལ། དགེ་
སློང་དགོན་པ་པས་འདོད་ན་ཆོས་གོས་གསུམ་ལས། ཆོས་གོས་གང་ཡང་རུང་བ་ཁྱིམ་གཞན་
དུ་བཞག་པར་བྱའོ། །དགེ་སློང་དགོན་པ་བ་ལ་མཚམས་ཀྱི་ཕྱི་རོལ་དུ་འགྲོ་དགོས་པ་དེ་ལྟ་
བུའི་རྐྱེན་ཞིག་བྱུང་ན་དགེ་སློང་དགོན་པ་པ་དེས་ཞག་དྲུག་གི་མཐའ་ཚུན་ཆད་དུ་ཆོས་གོས་དེ་
དང་མཚམས་ཀྱི་ཕྱི་རོལ་ཏུ་འབྲལ་བར་བྱའོ། །དེ་ལས་འདས་པར་འབྲལ་ན་སྤང་བའི་ལྟུང་
བྱེད་དོ། །དགེ་སློང་རྣམས་ཀྱིས་སོ་ག་རྣམས་ཀྱི་ཟླ་བ་གཅིག་ལུས་པ་ན་དབྱར་གྱི་གོས་རས་
ཆེན་བཙལ་བར་བྱའོ། །དབྱར་ཟད་ནས་འོག་ཏུ་ཟླ་བ་ཕྱེད་ཀྱི་བར་དུ་བཅང་བར་བྱའོ། །གལ་
ཏེ་དགེ་སློང་གིས་སོ་ག་རྣམས་ཀྱི་ཟླ་བ་གཅིག་ལུས་པའི་སྔོན་རོལ་དུ་དབྱར་གྱི་གོས་རས་ཆེན་
ཚོལ་བར་བྱེད་དམ། དབྱར་ཟད་ནས་འོག་ཏུ་ཟླ་བ་ཕྱེད་ལས་ལྷག་པར་འཆང་ན་སྤང་བའི་
ལྟུང་བྱེད་དོ། །ཡང་དགེ་སློང་གང་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་གང་ཟག་
བདག་ལ་སྒྱུར་དུ་འཇུག་ན་སྤང་བའི་ལྟུང་བྱེད་དོ། །བཅོམ་ལྡན་འདས་ཀྱིས་དགེ་སློང་ན་བ་
རྣམས་ལ་ཕན་པ་སོ་སོར་བསྟེན་པར་བྱ་བའི་སྨན་གང་དག་བཀའ་སྩལ་བ་འདི་ལྟ་སྟེ། ཞུན་
པར་དང་། འབྲུ་མར་དང་། སྦྲང་རྩི་དང་། བུ་རམ་གྱི་དབུ་བ་དེ་དག་དགེ་སློང་ན་བས་འདོད་
ན་རང་གིས་ཞག་བདུན་པར་བྱིན་གྱིས་བརླབས་ཏེ། གསོག་འཇོག་གིས་ཡོངས་སུ་ལོངས་
སྤྱོད་པས་ཡོངས་སུ་ལོངས་སྤྱད་པར་བྱའོ། །དེ་ལས་འདས་པར་ཡོངས་སུ་ལོངས་སྤྱོད་
བྱེད་ན་སྤང་བའི་ལྟུང་བྱེད་དོ། །ཚེ་དང་ལྡན་པ་དག་བདག་གིས་སྤང་བའི་ལྟུང་བྱེད་ཀྱི་ཆོས་
སུམ་ཅུ་པོ་དག་བཏོན་ཟིན་ཏོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་
ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་
གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་
བཞིན་དུ་འཛིན་ཏོ། །བམ་པོ་གཉིས་པ་སྟེ་ཐ་མའོ།། །།
-21



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོསྤྱི་སྡོམ་ལ། ཤེས་བཞིན་དང་ནི་ས་བོན་དང་། །མ་བསྐོས་པ་དང་ཡང་ཡང་
དང་། །ཆུ་དང་ཁྱིམ་དང་བསམས་བཞིན་དང་། །འགྲོན་མང་རྐུན་མ་མཆོད་སྟོན་ནོ། །སྡོམ་
ལ། བརྫུན་སྐྱོན་དགེ་སློང་ཕྲ་མ་དང་། །སྐྱོ་སྔོགས་བྱེད་དང་སྟོན་པ་དང་། །འདོན་དང་གནས་
ངན་ལེན་དང་ཆོས། །བཤེས་ངོར་བྱེད་དང་ཁྱད་དུ་གསོད། ཚེ་དང་ལྡན་པ་དག་ལྟུང་བྱེད་ཀྱི་
ཆོས་དགུ་བཅུ་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་
ངོ༌། །ཤེས་བཞིན་བརྫུན་སྨྲ་ན་ལྟུང་བྱེད་དོ། །མིའི་སྐྱོན་ནས་སྨྲ་ན་ལྟུང་བྱེད་དོ། །དགེ་སློང་ལ་
ཕྲ་མ་བྱེད་ན་ལྟུང་བྱེད་དོ། །ཡང་དགེ་སློང་གང་དགེ་འདུན་མཐུན་པས་ཆོས་བཞིན་དུ་རྩོད་པ་
སྦྱངས་པར་ཤེས་བཞིན་དུ་ཡང་ལས་ཀྱིས་སྐྱོ་སྔོགས་བྱེད་ན་ལྟུང་བྱེད་དོ། །ཡང་དགེ་སློང་གང་
བུད་མེད་ཀྱི་ཡུལ་ལ་ཚིག་ལྔའམ་དྲུག་ལས་ལྷག་པར་ཆོས་སྟོན་ན་རིག་པའི་སྐྱེས་པ་མ་
གཏོགས་ཏེ་ལྟུང་བྱེད་དོ། །ཡང་དགེ་སློང་གང་གང་ཟག་བསྙེན་པར་མ་རྫོགས་པ་དང་ཚིག་
གིས་ཆོས་འདོན་ན་ལྟུང་བྱེད་དོ། །ཡང་དགེ་སློང་གང་གང་ཟག་བསྙེན་པར་མ་རྫོགས་པ་ལ་
གནས་ངན་ལེན་གྱི་ལྟུང་བ་བརྗོད་ན་དགེ་འདུན་གྱིས་གནང་བ་མ་གཏོགས་ཏེ་ལྟུང་བྱེད་དོ། །
ཡང་དགེ་སློང་གང་གང་ཟག་བསྙེན་པར་མ་རྫོགས་པ་ལ་མིའི་ཆོས་བླ་མ་བདེན་པ་སྨྲས་ན་
ལྟུང་བྱེད་དོ། །ཡང་དགེ་སློང་གང་སྔར་ལེགས་པར་རུང་བར་བྱས་ནས་དེའི་འོག་ཏུ་འདི་སྐད་
ཅེས། ཚེ་དང་ལྡན་པ་དག་གིས་འདི་ལྟར་བཤེས་ངོར་བྱས་ཏེ། དགེ་འདུན་གྱི་རྙེད་པར་བསྔོས་
པ་བདག་གིས་གང་ཟག་ལ་བསྔོས་སོ་ཞེས་ཟེར་ན་ལྟུང་བྱེད་དོ། །ཡང་དགེ་སློང་གང་ཟླ་བ་
ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པ་འདི་སྐད་ཅེས། ཚེ་དང་ལྡན་པ་དག་
གང་དག་གིས་དགེ་སློང་རྣམས་འགྱོད་པ་དང་། ཡིད་ལ་གཅགས་པ་དང་། གནོད་པར་འགྱུར་
བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་
པའི་མདོ་གདོན་པ་བཏོན་པ་དག་གིས་ཅི་ཞིག་བྱ་ཞེས་ཟེར་ཞིང་བསླབ་པ་ཁྱད་དུ་གསོད་ན་ཏེ
-22



སོ་སོར་ཐར་པའི་མདོ།
ལྟུང་བྱེད་དོ།། །།
སྡོམ་ལ། ས་བོན་འཕྱ་བ་བསྒོ་བ་དང་། ཁྲི་དང་གདིང་དང་སྐྱོད་པ་དང་། །ཕྱིས་
གནོན་འབྱུང་བ་འདེབས་པ་དང་། །རིམ་པ་གཉིས་སུ་རྩིག་པའོ། །ས་བོན་གྱི་ཚོགས་དང་
འབྱུང་པོའི་གནས་འཇིག་གམ་འཇིག་ཏུ་འཇུག་ན་ལྟུང་བྱེད་དོ། །འཕྱའམ་གཞོགས་འཕྱས་
བྱེད་ན་ལྟུང་བྱེད་དོ། །བསྒོ་བ་རྣ་ལ་གཟོན་ན་ལྟུང་བྱེད་དོ། །ཡང་དགེ་སློང་གང་དགེ་འདུན་གྱི་
ཁྲིའམ། ཁྲིའུའམ། སྟན་ནང་ཚངས་ཅན་ནམ། ལྭ་བའམ། སྔས་སམ། གོར་བུ་བླ་གབ་མེད་
པར་བཏིང་ངམ། འདིང་དུ་བཅུག་ནས་མ་བསྡུས་སམ། སྡུད་དུ་མ་གཅུག་གམ། དགེ་སློང་
འཁོད་པ་ལ་མ་བཅོལ་བར་དེ་ནས་སོང་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་
དགེ་སློང་གང་དགེ་འདུན་གྱི་གཙུག་ལག་ཁང་དུ་རྩྭའི་གདིང་བའམ། ལོ་མའི་གདིང་བ་བཏིང་
ངམ། འདིང་དུ་བཅུག་ནས་མ་བསྡུས་སམ། སྡུད་དུ་མ་བཅུག་གམ། དགེ་སློང་འཁོད་པ་ལ་མ་
བཅོལ་བར་དེ་ནས་སོང་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་དགེ་སློང་གང་
ཁྲོས་འཁྲུགས་རྔམས་པར་གྱུར་ཏེ་ཡི་མ་རངས་ནས་དགེ་འདུན་གྱི་གཙུག་ལག་ཁང་ནས་དགེ་
སློང་སྐྱོད་དམ། སྐྱོད་དུ་འཇུག་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་དགེ་
སློང་གང་དགེ་འདུན་གྱི་གཙུག་ལག་ཁང་ན་དགེ་སློང་དག་སྔ་ན་འཁོད་པར་ཤེས་བཞིན་དུ་
ཕྱིས་འོངས་ནས་སུ་ལ་གནོད་པ་དེ་འགྲོ་བར་འགྱུར་བ་དེ་ཉིད་རྐྱེན་དུ་བྱས་ཏེ། ཕྱིས་གནོན་
བྱས་ཏེ་སྟན་ལ་ཉལ་ལམ་འདུག་ན་ལྟུང་བྱེད་དོ། །ཡང་དགེ་སློང་གང་དགེ་འདུན་གྱི་གཙུག་
ལག་ཁང་གི་སྟེང་གི་ནམ་མཁའ་ལ་ཐོག་བོར་བར་ཁྲིའམ། ཁྲིའུ་རྣ་བ་འབྱུང་བར་ཤེས་བཞིནརྩ་བ་
དུ་ལྕིད་ཀྱིས་ཕབ་སྟེ་ཉལ་ལམ་འདུག་ན་ལྟུང་བྱེད་དོ། །ཡང་དགེ་སློང་གང་ཤེས་བཞིན་དུ་
སྲོག་ཆགས་དང་བཅས་པའི་ཆུས་རྩྭའམ། ལྕི་བ་འམ། ས་ལ་འདེབས་སམ། འདེབས་སུ་
འཇུག་ན་ལྟུང་བྱེད་དོ། །དགེ་སློང་གིས་གཙུག་ལག་ཁང་ཆེན་པོ་ཞིག་རྩིག་ཏུ་འཇུག་ན་སྒོའི་
-23



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྦུབས་དང་། གཏན་པ་དང་། སྣང་བའི་གནས་ཇི་ཙམ་པའི་འདུ་ཤེས་ཀྱིས་ས་བརྟགས་པ་
ནས་བཟུང་སྟེ། ཕ་གུའི་རིམ་པ་འཇིམ་པ་དང་བཅས་པ་གཉིས་སམ་གསུམ་བརྩིག་པར་བྱའོ།།
དེ་ལས་ལྷག་པར་རྩིག་ན་ལྟུང་བྱེད་དོ།། །།
སྡོམ་ལ། མ་བསྐོས་ཉི་མ་ནུབ་པ་དང་། །ཟས་དང་ཆོས་གོས་གཉིས་དག་དང་། །
དོན་མཐུན་གྲུ་དང་དབེན་པ་གཉིས། །དགེ་སློང་མ་ཡིས་སྦྱོར་བཅུག་པའོ། །ཡང་དགེ་སློང་
གང་དགེ་འདུན་གྱིས་མ་བསྐོས་པར་དགེ་སློང་མ་ལ་ཆོས་སྟོན་ན། ཆོས་འདི་ལྟ་བུ་དང་ལྡན་པ་
མ་གཏོགས་ཏེ་ལྟུང་བྱེད་དོ། །དགེ་སློང་གང་དགེ་འདུན་གྱིས་བསྐོས་ཀྱང་ཉི་མ་ནུབ་ཀྱི་བར་དུ་
དགེ་སློང་མ་ལ་ཆོས་སྟོན་ན་ལྟུང་བྱེད་དོ། །ཡང་དགེ་སློང་གང་དགེ་སློང་རྣམས་ལ་འདི་སྐད་
ཅེས། དགེ་སློང་དག་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ་ཞེས་ཟེར་ན་ལྟུང་བྱེད་
དོ། །ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལ་གོས་བྱིན་ན་ལྟུང་བྱེད་དོ། །ཡང་དགེ་
སློང་གང་དགེ་སློང་མ་ཉེ་དུ་མ་ཡིན་པའི་གོས་བྱེད་ན་ལྟུང་བྱེད་དོ། །ཡང་དགེ་སློང་གང་དགེ་
སློང་མའི་དོན་མཐུན་དང་ལྷན་ཅིག་འཐམས་ན་འགྲོ་ན་ལམ་དུ་འཇུག་ན་དུས་མ་གཏོགས་ཏེ་
ལྟུང་བྱེད་དོ། །དེ་ལ་དུས་ནི་འདི་ཡིན་ཏེ། ལམ་དོན་མཐུན་གྱིས་བགྲོད་པར་བྱ་བ་དོགས་པ་
དང་བཅས་པར་གྲགས་པ། འཇིགས་པ་དང་བཅས་པར་གྲགས་པ། འཇིགས་པ་ཐ་དད་པས་
འཇིགས་སུ་རུང་བ་དང་བཅས་པར་གྲགས་པ་ཞིག་ན་དེ་ལ་དེ་ནི་དུས་ཡིན་ནོ། །ཡང་དགེ་
སློང་གང་དགེ་སློང་མའི་དོན་མཐུན་དང་ལྷན་ཅིག་འཐམས་ནས་གྲུ་གཅིག་ཏུ་འཇུག་ཅིང་གྱེན་
དུ་འགྲོའམ། ཐུར་དུ་འགྲོ་ན་ཐད་ཀར་ཕ་རོལ་ཏུ་འགྲོ་བ་མ་གཏོགས་ཏེ་ལྟུང་བྱེད་དོ། །ཡང་
དགེ་སློང་གང་བུད་མེད་ཀྱི་ཡུལ་དང་ལྷན་ཅིག་གཅིག་པུ་གཅིག་དང་དབེན་པ་སྐྱབས་ཡོད་པ་
ན་སྟན་ལ་འདུག་ན་ལྟུང་བྱེད་དོ། །ཡང་དགེ་སློང་གང་དགེ་སློང་མ་དང་ལྷན་ཅིག་གཅིག་པུ་
གཅིག་དང་དབེན་པ་སྐྱབས་ཡོད་པ་ན་འགྲེང་ན་ལྟུང་བྱེད་དོ། །ཡང་དགེ་སློང་གང་ཤེས་
-24



སོ་སོར་ཐར་པའི་མདོ།
བླ་ན་བཞིན་དུ་དགེ་སློང་མས་སྦྱོར་དུ་བཅུག་པའི་ཟས་ཟ་ན་སྔར་ཁྱིམ་དུ་བོས་པ་མ་གཏོགས་ཏེ་
ལྟུང་བྱེད་དོ།། །།
སྡོམ་ལ། ཡང་ཡང་དང་ནི་འདུག་གནས་གཅིག །ཕྱེ་དང་བཅའ་དང་སྟོབ་པ་དང་།།
འདུས་དང་དུས་མིན་སོགས་འཇོག་དང་། ཁ་ནས་མིད་དང་བསོད་པ་ཉིད་། །ཡང་ཡང་ཟ་
དུས་མ་གཏོགས་ཏེ་ལྟུང་བྱེད་དོ། །དེ་ལ་དུས་ནི་འདི་ཡིན་ཏེ། ན་བ་དུས་སོ། །ལས་དུས་སོ། །
ལམ་དུས་སོ། །གོས་སྦྱིན་པའི་ཚེ་དུས་ཏེ། དེ་ལ་དེ་ནི་དུས་ཡིན་ནོ། །འདུག་གནས་གཅིག་ཏུ་
ཞག་ལོན་པའི་དགེ་སློང་མིན་པས་བསོད་སྙོམས་གཅིག་བཟའ་བར་བྱའོ། །དེ་ལས་ལྷག་པར་
བཟའ་ན་ལྟུང་བྱེད་དོ། །དགེ་སློང་རབ་ཏུ་མང་པོ་དག་ཁྱིམ་རྣམས་སུ་དོང་བ་ལས། གལ་ཏེ་དེ་
དག་ལ་བྲམ་ཟེ་དང་། ཁྱིམ་བདག་དད་པ་ཅན་དག་གིས་ཕྱེ་དང་ཁུར་བ་དག་དུས་ཀྱིས་སྟོབ་
པར་གྱུར་ལ། འདོད་ན་དགེ་སློང་དེ་དག་གིས་ལྷུང་བཟེད་གང་བ་གཉིས་སམ་གསུམ་བླང་
བར་བྱའོ། །དེ་ལས་ལྷག་པར་ལེན་ན་ལྟུང་བྱེད་དོ། །ལྷུང་བཟེད་གང་བ་གཉིས་སམ་གསུམ་
བླངས་ནས་ཕྱི་རོལ་ཀུན་དགའ་ར་བར་སོང་ལ། དགེ་སློང་འཁོད་པ་རྣམས་ལ་ཡང་བགོ་
བཤའ་བྱ། བདག་ཅག་ཀྱང་བཟའ་བར་བྱ་སྟེ། དེ་ལ་དེ་ནི་ཆོ་ག་ཡིན་ནོ། །ཡང་དགེ་སློང་གང་
ཟས་ཟོས་ཟིན་ཅིང་སྤངས་པ་ལས་ལྷག་པོར་མ་བྱས་པར་བཅའ་བའམ་བཟའ་བ་འཆའ་འམ་
ཟ་ན་ལྟུང་བྱེད་དོ། །ཡང་དགེ་སློང་གང་ཤེས་བཞིན་དུ་དགེ་སློང་ཟས་ཟོས་ཟིན་ཅིང་སྤངས་པ་
ལ་སྐབས་ཚོལ་ཞིང་ཅི་ནས་ཀྱང་དགེ་སློང་འདི་ཉེས་པ་འབྱུང་བར་བྱའོ་སྙམ་པ་དེ་ཉིད་རྐྱེན་དུ་
བྱས་ནས། ཚེ་དང་ལྡན་པ་འདི་འཆོ་ཞིག་འདི་ཟོ་ཞིག་ཅེས་ལྷག་པོར་མ་བྱས་པའི་བཅའ་བ་
དང་བཟའ་བ་དུས་ཀྱིས་སྟོབ་ན་ལྟུང་བྱེད་དོ། །འདུས་ཤིང་ཟ་ན་དུས་མ་གཏོགས་ཏེ་ལྟུང་བྱེད་
དོ། །དེ་ལ་དུས་ནི་འདི་ཡིན་ཏེ། ན་བའི་དུས་སོ། །ལས་དུས་སོ། །ལམ་དུས་སོ། །གྲུར་ཞུགས་
པ་དང་། འདུས་པ་ཆེན་པོ་དང་། དགེ་སྦྱོང་གི་ཟས་དུས་ཏེ་དེ་ལ་དེ་ནི་དུས་ཡིན་ནོ། །ཡང་
-25



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དགེ་སློང་གང་དུས་མ་ཡིན་པར་བཅའ་བའམ། བཟའ་བ་འཆའ་འམ་ཟ་ན་ལྟུང་བྱེད་དོ། །
ཡང་དགེ་སློང་གང་བཅའ་བ་དང་བཟའ་བ་སོགས་འཇོག་བྱས་པ་འཆའ་འམ་ཟ་ན་ལྟུང་བྱེད་
དོ། །ཡང་དགེ་སློང་གང་མ་བྱིན་པར་ཁ་ནས་མིད་པའི་ཟས་ཟ་ན་ཆུ་དང་སོ་ཤིང་མ་གཏོགས་
ཏེ་ལྟུང་བྱེད་དོ། །བཅོམ་ལྡན་འདས་ཀྱིས་དགེ་སློང་རྣམས་ཀྱི་ཟས་བསོད་པ་གང་དག་
གསུངས་པ་འདི་ལྟ་སྟེ། འོ་མ་དང་། ཞོ་དང་། མར་དང་། ཉ་ཤ་དང་། ཤ་དང་། ཤ་སྐམ་དག་
སྟེ། དགེ་སློང་མིན་པར་བདག་ཉིད་ཀྱི་ཕྱིར་ཟས་བསོད་པ་དེ་ལྟ་བུ་དག་གཞན་གྱི་ཁྱིམ་དག་
ནས་བསླངས་ཏེ་འཆའ་འམ་ཟ་ན་ལྟུང་བྱེད་དོ།། །།
སྡོམ་ལ། སྲོག་ཆགས་བཅས་དང་ཉལ་སར་འདུག །འགྲེང་དང་གཅེར་བུ་
དམག་དང་ནི། །ཞག་གཉིས་བཤམས་དཀྲུག་འགྲོ་བ་དང་། །རྡེག་དང་གཟས་དང་གནས་
ངན་ལེན། །ཡང་དགེ་སློང་གང་ཤེས་བཞིན་དུ་སྲོག་ཆགས་དང་བཅས་པའི་ཆུ་ལ་སྤྱོད་ན་ལྟུང་
བྱེད་དོ། །ཡང་དགེ་སློང་གང་ཤེས་བཞིན་དུ་ཉལ་པོ་བྱེད་པར་ཤོམ་པའི་ཁྱིམ་དུ་ཕྱིས་གནོན་
བྱས་ཏེ། སྟན་ལ་འདུག་ན་ལྟུང་བྱེད་དོ། །ཡང་དགེ་སློང་གང་ཤེས་བཞིན་དུ་ཉལ་པོ་བྱེད་པར་
ཤོམ་པའི་ཁྱིམ་དུ་དབེན་པ་སྐྱབས་ཡོད་པར་འགྲེང་ན་ལྟུང་བྱེད་དོ། །ཡང་དགེ་སློང་གང་
གཅེར་བུ་པའམ། གཅེར་བུ་མ་ཀུན་ཏུ་རྒྱུ་བའམ། ཀུན་ཏུ་རྒྱུ་མོ་ལ་རང་གི་ལག་ནས་བཅའ་
བའམ་བཟའ་བ་བྱིན་ན་ལྟུང་བྱེད་དོ། །ཡང་དགེ་སློང་གང་དམག་ཆས་པ་ལ་ལྟར་འགྲོ་ན་ལྟུང་
བྱེད་དོ། །ཡང་དགེ་སློང་གང་དམག་ཆས་པ་ལ་ལྟར་འགྲོ་བ་དེ་ལྟ་བུའི་རྐྱེན་ཞིག་བྱུང་ན། དགེ་
སློང་དེས་དམག་དེའི་ནང་དུ་ཞག་གཉིས་ཚུན་ཆད་གནས་པར་བྱའོ། །དེ་ལས་ལྷག་པར་
གནས་ན་ལྟུང་བྱེད་དོ། །དགེ་སློང་ཞག་གཉིས་དམག་དེའི་ནང་ན་གནས་པའི་ཚེ་ན་ཡང་གལ་
ཏེ་ བཤམས་པ་དཀྲུག་ཏུ་འགྲོའམ། རྒྱལ་མཚན་གྱི་མཆོག་གམ། དཔུང་གི་མཆོག་གམ།
གཡུལ་བཤམས་པའི་དམག་ལ་ལྟ་བ་ཉམས་སུ་མྱོང་བར་བྱེད་ན་ལྟུང་བྱེད་དོ། །ཡང་དགེ་
-26



སོ་སོར་ཐར་པའི་མདོ།
སློང་གང་ཁྲོས་འཁྲུགས་རྔམས་པར་གྱུར་ཏེ། ཡི་མ་རངས་ནས་དགེ་སློང་ལ་རྡེག་ན་ལྟུང་བྱེད་
དོ། །ཡང་དགེ་སློང་གང་ཁྲོས་འཁྲུགས་རྔམས་པར་གྱུར་ཏེ། ཡི་མ་རངས་ནས་དགེ་སློང་ལ་
བརྡེག་ པར་གཟས་ན་ཐ་ན་ཐལ་མོས་ཀྱང་རུང་སྟེ་ལྟུང་བྱེད་དོ། །ཡང་དགེ་སློང་གང་ཤེས་
བཞིན་དུ་དགེ་སློང་གི་གནས་ངན་ལེན་གྱི་ལྟུང་བ་འཆབ་ན་ལྟུང་བྱེད་དོ།། །།
སྡོམ་ལ། བདེ་དང་མེ་དང་འདུན་པ་དང་། །བསྙེན་པར་མ་རྫོགས་ཆོས་དང་སྨྲ། །
དགེ་ཚུལ་ཁ་དོག་བསྒྱུར་བ་དང་། །རིན་པོ་ཆེ་དང་ཚ་བའི་དུས། །ཡང་དགེ་སློང་གང་ཀླན་ཀ་
ཚོལ་ཞིང་ཅི་ནས་ཀྱང་དགེ་སློང་འདི་ལ་ཀླན་ཀ་བཙལ་བར་འགྱུར་རོ་སྙམ་པ་དེ་ཉིད་རྐྱེན་དུ་
བྱས་ཏེ། དགེ་སློང་ལ་འདི་སྐད་ཅེས། ཚེ་དང་ལྡན་པ་ཚུར་ཤོག །ཁྱིམ་དག་ཏུ་འདོང་དང་དེར་
ཁྱོད་ལ་བཅའ་བ་དང་། བཟའ་བ་བསོད་པ་ཅི་ཙམ་འདོད་པ་སྦྱིན་དུ་གཞུག་གོ་ཞེས་སྨྲས་ནས་
དེས་དེ་ལ་སྦྱིན་དུ་མ་བཅུག་པར་དེའི་འོག་ཏུ་འདི་སྐད་ཅེས། ཚེ་དང་ལྡན་པ་ཁོ་བོ་ལ་ཁྱོད་དང་
ལྷན་ཅིག་སྨྲ་བའམ། འདུག་པ་བདེ་བ་མ་ཡིན་གྱི། འདི་ལྟར་ཁོ་བོ་གཅིག་པུ་ཁོ་ན་སྨྲའམ།
འདུག་ན་བདེས་ཁྱོད་ཉིད་སོང་ཞིག་ཅེས་ཟེར་ན་ལྟུང་བྱེད་དོ། །ཡང་དགེ་སློང་གང་མི་ན་བར་
བདག་ཉིད་ཀྱི་ཕྱིར་མེ་ལ་རེག་གམ། རེག་ཏུ་འཇུག་ན་ལྟུང་བྱེད་དོ། །ཡང་དགེ་སློང་གང་དགེ་
འདུན་གྱི་བྱ་བ་ཆོས་དང་ལྡན་པ་ལ་དགེ་སློང་ལ་འདུན་པ་ཕུལ་ནས། དེའི་འོག་ཏུ་ཁྲོས་
འཁྲུགས་རྔམས་པར་གྱུར་ཏེ། ཡི་མ་རངས་ནས་སྤོང་བའི་ཆོས་སུ་བྱེད་ཅིང་འདི་སྐད་ཅེས།
དགེ་སློང་འདུན་པ་ཕྱིར་བྱིན་ཅིག །ཁྱོད་ལ་མི་སྦྱིན་ནོ་ཞེས་ཟེར་ན་ལྟུང་བྱེད་དོ། །ཡང་དགེ་
སློང་གང་གང་ཟག་བསྙེན་པར་མ་རྫོགས་པ་དང་ལྷན་ཅིག་ནུབ་གཉིས་ལས་ལྷག་པར་གནས་
གཅིག་ཏུ་ཉལ་ན་ལྟུང་བྱེད་དོ། །ཡང་དགེ་སློང་གང་འདི་སྐད་ཅེས། འདི་ལྟར་བཅོམ་ལྡན་
འདས་ཀྱིས་བར་དུ་གཅོད་པའི་ཆོས་སུ་གསུངས་པ་གང་དག་ཡིན་པ་དེ་དག་བསྟེན་ཀྱང་བར
དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་གིས་ཤེས་
-27



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོ་ཞེས་ཟེར་ན། དགེ་སློང་དེ་ལ་དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ་ཁྱོད་
འདི་ལྟར་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་གང་དག་ཡིན་པ་དེ་
དག་བསྟེན་ཀྱང་བར་དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་ཀྱིས་ཆོས་བསྟན་
པ་བདག་གིས་ཤེས་སོ་ཞེས་དེ་སྐད་ཅེས་མ་ཟེར་ཅིག །བཅོམ་ལྡན་འདས་ལ་སྐུར་པ་མ་
འདེབས་ཤིག །བཅོམ་ལྡན་འདས་ལ་སྐུར་པས་ལེགས་པར་མི་འགྱུར་རོ། །བཅོམ་ལྡན་
འདས་ནི་དེ་སྐད་མི་གསུང་ངོ༌། །ཚེ་དང་ལྡན་པ་བར་དུ་གཅོད་པའི་ཆོས་རྣམས་ནི་བར་དུ་
གཅོད་པ་ཉིད་དོ་ཞེས་བཅོམ་ལྡན་འདས་ཀྱིས་རྣམ་གྲངས་དུ་མར་གསུངས་ཏེ། དེ་དག་བསྟེན་
ན་བར་དུ་གཅོད་པར་འགྱུར་གྱིས། ཚེ་དང་ལྡན་པ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་
བུ་ཐོང་ཞིག་ཅེས་བསྒོ་བར་བྱའོ། །དགེ་སློང་དེ་ལ་དགེ་སློང་རྣམས་ཀྱིས་དེ་སྐད་བསྒོ་བ་ན་
གལ་ཏེ་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་གཞི་དེ་གཏང་བར་བྱ་བའི་
ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ། ཡང་དག་པར་བསྟན་པར་བྱའོ།།
ལན་གཉིས་ལན་གསུམ་དུ་ཡང་དག་པར་བསྒོ། ཡང་དག་པར་བསྟན་པ་ན་གཞི་དེ་གཏོང་ན་
དེ་ལྟ་ན་ལེགས། གལ་ཏེ་མི་གཏོང་ན་ལྟུང་བྱེད་དོ། །ཡང་དགེ་སློང་གང་ཤེས་བཞིན་དུ་དེ་སྐད་
ཟེར་བའི་གང་ཟག་ཆོས་བཞིན་དུ་མ་བྱས་པ་སྡིག་པ་ཅན་གྱི་ལྟ་བའི་རྣམ་པ་དེ་མ་སྤངས་པ་
དང་གཏམ་འདྲེ་བར་བྱེད། ཕེབས་པར་སྨྲ་བར་བྱེད། ཀུན་ཏུ་གནས་པར་བྱེད། ཀུན་ཏུ་
ལོངས་སྤྱོད་པར་བྱེད་ཅིང་། དེ་དང་ལྷན་ཅིག་གནས་གཅིག་ཏུ་ཉལ་ནའང་ལྟུང་བྱེད་དོ། །དགེ་
ཚུལ་ཞིག་ཀྱང་འདི་སྐད་ཅེས། ཇི་ལྟར་བཅོམ་ལྡན་འདས་ཀྱིས་འདོད་པ་དག་ནི་བར་དུ་
གཅོད་པའོ་ཞེས་གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་གཅོད་པར་མི་
འགྱུར་ཏེ། དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་གིས་ཤེས་སོ་ཞེས་ཟེར་ན།
དགེ་ཚུལ་དེ་ལ་དགེ་སློང་རྣམས་ཀྱིས་འདི་སྐད་ཅེས། དགེ་ཚུལ་ཁྱོད་ཇི་ལྟར་བཅོམ་ལྡན་
-28



སོ་སོར་ཐར་པའི་མདོ།
།།འདས་ཀྱིས་འདོད་པ་དག་ནི་བར་དུ་གཅོད་པའོ་ཞེས་གསུངས་པ་གང་ཡིན་པ་པ་དེ་དག་བསྟེན་
ཀྱང་བར་དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་ཀྱིས་ཆོས་བསྟན་པ་བདག་
གིས་ཤེས་སོ་ཞེས་དེ་སྐད་མ་ཟེར་ཅིག །བཅོམ་ལྡན་འདས་ལ་སྐུར་པ་མ་འདེབས་ཤིག །
བཅོམ་ལྡན་འདས་ལ་སྐུར་པས་ལེགས་པར་མི་འགྱུར་རོ། །བཅོམ་ལྡན་འདས་ནི་དེ་སྐད་མི་
གསུང་ངོ༌། །ཚེ་དང་ལྡན་པ་དགེ་ཚུལ་འདོད་པ་བར་དུ་གཅོད་པ་རྣམས་ནི་བར་དུ་གཅོད་པ་
ཉིད་དོ་ཞེས་བཅོམ་ལྡན་འདས་ཀྱིས་རྣམ་གྲངས་དུ་མར་གསུངས་ཏེ། དེ་དག་བསྟེན་ན་བར་
དུ་གཅོད་པར་འགྱུར་གྱིས། དགེ་ཚུལ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་འདི་
ཐོངས་ཤིག་ཅེས་བསྒོ་བར་བྱའོ། །དགེ་ཚུལ་དེ་ལ་དགེ་སློང་རྣམས་ཀྱིས་དེ་སྐད་བསྒོ་བ་ན་
གལ་ཏེ་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་གཞི་དེ་གཏང་བར་བྱ་བའི་
ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ། ཡང་དག་པར་བསྟན་པར་བྱའོ།
ལན་གཉིས་ལན་གསུམ་དུ་ཡང་དག་པར་བསྒོ། ཡང་དག་པར་བསྟན་པ་ན་གཞི་དེ་གཏོང་ན་
དེ་ལྟ་ན་ལེགས། གལ་ཏེ་མི་གཏོང་ན་དགེ་ཚུལ་དེ་ལ་དགེ་སློང་རྣམས་ཀྱིས་དེང་ཕྱིན་ཆད་དགེ་
ཚུལ་ཁྱོད་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་དེ་ལ་སྟོན་པའོ་ཞེས་མ་ཟེར་ཅིག །ཚངས་པ་མཚུངས་པར་སྤྱོད་པ་མཁས་པ་བླ་
མའི་གནས་ལྟ་བུ་གང་ཡང་རུང་བའི་ཕྱི་བཞིན་དུ་ཡང་མ་འགྲོ་ཞིག །དགེ་སློང་རྣམས་དང་
དགེ་ཚུལ་ལྷན་ཅིག་ནུབ་གཉིས་ཚུན་ཆད་གནས་གཅིག་ཏུ་ཉལ་དུ་དབང་བ་གང་ཡིན་པ་དེ་
ཡང་དེང་ཕྱིན་ཆད་ཁྱོད་ལ་མེད་དེ། མི་གཏི་མུག་ཅན་ཁྱོད་བསྙིལ་གྱིས་གཞན་དུ་སོང་ཞིག་
ཅེས་བསྒོ་བར་བྱའོ། །ཡང་དགེ་སློང་གང་ཤེས་བཞིན་དུ་དེ་ལྟར་བསྙིལ་བའི་དགེ་ཚུལ་ཉེ་བར་
འཇོག་པར་བྱེད་དམ། ཉེ་བར་སྟོན་པར་བྱེད་དམ། དེ་དང་ལྷན་ཅིག་གནས་གཅིག་ཏུ་ཉལ་ན་
ལྟུང་བྱེད་དོ། །དགེ་སློང་གིས་གོས་སར་པ་ཞིག་རྙེད་ན་ཁ་བསྒྱུར་བ་གསུམ་པོ་སྔོན་པོའམ།་
-29



ལབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དམར་པོའམ་ངུར་སྨྲིག་ལས་གང་ཡང་རུང་བས་ཁ་བསྒྱུར་བར་བྱའོ། །གལ་ཏེ་དགེ་སློང་གིས་
གོས་སར་པ་ཁ་བསྒྱུར་བ་གསུམ་པོ་སྔོན་པོའམ། དམར་པོའམ། ངུར་སྨིག་ལས་གང་ཡང་
རུང་བས་ཁ་མ་བསྒྱུར་བར་ལོངས་སྤྱོད་ན་ལྟུང་བྱེད་དོ། །ཡང་དགེ་སློང་གང་རིན་པོ་ཆེའམ།
རིན་པོ་ཆེར་སྨོས་པ་རང་གི་ལག་གིས་ལེན་ཏམ། ལེན་དུ་འཇུག་ན་ཀུན་དགའ་ར་བར་
གཏོགས་པ་ན་འདུག་པའམ། གནས་ཁང་དུ་གཏོགས་པ་ན་འདུག་པ་མ་གཏོགས་ཏེ་ལྟུང་
བྱེད་དོ། །དགེ་སློང་གིས་ཀུན་དགའ་ར་བར་གཏོགས་པའམ། གནས་ཁང་དུ་གཏོགས་པ་ན་
རིན་པོ་ཆེའམ། རིན་པོ་ཆེར་སྨོས་པ་འདུག་པ་ལ་འདི་སུའི་ཡིན་པ་དེ་ལེན་པར་འགྱུར་གྲང་
སྙམ་པ་དེ་ལྟ་བུའི་སེམས་ཀྱིས་བླང་བར་བྱ་སྟེ། དེ་ལ་དེ་ནི་ཆོ་ག་ཡིན་ནོ། །བཅོམ་ལྡན་འདས་
ཀྱིས་ཟླ་བ་ཕྱེད་ཕྱེད་ཅིང་ཁྲུས་བྱ་བར་གསུངས་པ་དེ་ལས་འདུམས་པར་བྱེད་ན་དུས་མ
གཏོགས་ཏེ་ལྟུང་བྱེད་དོ། །དེ་ལ་དུས་ནི་འདི་ཡིན་ཏེ། སོག་རྣམས་ཀྱི་ཟླ་བ་ལྷག་མ་ཕྱེད་དང་
གཉིས་དང་། དབྱར་རྣམས་ཀྱི་དང་པོ་ཟླ་བ་ཕྱེད་དང་གསུམ་པོ་དེ་དག་ནི་ཚ་བའི་དུས་སོ།
ལྷག་མ་ནི་ན་བ་དུས་སོ། །ལས་དུས་སོ། །ལམ་དུས སོ། །རླུང་དུས་སོ། །ཆར་དུས་སོ། །རྫི་
ཆར་དུས་ཏེ། དེ་ལ་དེ་ནི་དུས་ཡིན་ནོ།། །།
སྡོམ་ལ། དུད་འགྲོ་འགྱོད་པ་སོར་མོ་དང་། །རྩེ་དང་ལྷན་ཅིག་སྔངས་བྱེད་དང༌། །
སྦེད་དང་གདེང་མེད་གཞི་མེད་དང་། །སྐྱེས་པ་མེད་པར་ལམ་འགྲོ་བའོ། །ཡང་དགེ་སློང་གང་
བསམས་བཞིན་དུ་དུད་འགྲོའི་སྐྱེས་གནས་སུ་གཏོགས་པའི་སྲོག་ཆགས་གསོད་ན་ལྟུང་བྱེད་
དོ། །ཡང་དགེ་སློང་གང་བསམས་བཞིན་དུ་ཅི་ནས་ཀྱང་། དགེ་སློང་འདི་ཡུད་ཙམ་ཞིག་ཀྱང་
བདེ་བ་ལ་མི་རེག་པར་བྱའོ་སྙམ་པ་དེ་ཉིད་རྐྱེན་དུ་བྱས་ཏེ། དགེ་སློང་ལ་འགྱོད་པ་བསྐྱེད་ན་
ལྟུང་བྱེད་དོ། །སོར་མོས་གག་ཚིལ་བྱེད་ན་ལྟུང་བྱེད་དོ། །ཆུ་ལ་རྩེ་ན་ལྟུང་བྱེད་དོ། །ཡང་དགེ་
སློང་གང་བུད་མེད་ཀྱི་ཡུལ་དང་ལྷན་ཅིག་གནས་སུ་ཉལ་ན་ལྟུང་བྱེད་དོ། །ཡང་དགེ་སློང་གང་
-30



སོ་སོར་ཐར་པའི་མདོ།
དགེ་སློང་ལ་སྔངས་བར་བྱེད་དམ། སྔངས་པར་བྱེད་དུ་འཇུག་ན་ཐ་ན་བཞད་གད་བྱ་བར་
བསམས་ཀྱང་རུང་སྟེ་ལྟུང་བྱེད་དོ། །ཡང་དགེ་སློང་གང་དགེ་སློང་ངམ། དགེ་སློང་མའམ།
དགེ་སློབ་མའམ། དགེ་ཚུལ་ལམ། དགེ་ཚུལ་མའི་ལྷུང་བཟེད་དམ། ཆོས་གོས་སམ། དྲ་
བའམ། ཕོར་བུའམ། སྐ་རགས་སམ། དགེ་སྦྱོང་གི་འཚོ་བའི་ཡོ་བྱད་གང་ཡང་རུང་བ་སྦེད་
དམ། སྦེད་དུ་འཇུག་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་དགེ་སློང་གང་
དགེ་སློང་ལ་གོས་བྱིན་ནས། དེའི་འོག་ཏུ་གདེང་མེད་པར་སྤྱོད་ན་ལྟུང་བྱེད་དོ། །ཡང་དགེ་
སློང་གང་ཁྲོས་ཤིང་ཞེ་སྡང་བར་གྱུར་ན། དགེ་སློང་དག་པ་ལྟུང་བ་མེད་པ་གཞི་མེད་པར་དགེ་
འདུན་ལྷག་མའི་ཆོས་ཀྱིས་སྐུར་ན་ལྟུང་བྱེད་དོ། །ཡང་དགེ་སློང་གང་སྐྱེས་པ་མེད་པར་བུད་
མེད་དང་ལྷན་ཅིག་འགྲོ་ན་ལམ་དུ་འགྲོ་ན་ཐ་ན་གྲོང་བར་དུ་ཡང་རུང་སྟེ་ལྟུང་བྱེད་དོ།། །།
སྡོམ་ལ། །རྐུ་དང་ཉི་ཤུ་མ་ལོན་དང་། །རྐོ་དང་མགྲོན་དང་བསླབ་པ་དང་། །འཐབ་
དང་མི་སྨྲ་འགྲོ་བ་དང་། །མི་གུས་ཆང་འཐུང་དུས་མིན་པའོ། །ཡང་དགེ་སློང་གང་དོན་མཐུན་
དུ་རྐུན་མ་དང་ལྷན་ཅིག་འགྲོ་ན་ལམ་དུ་འགྲོ་ན་ཐ་ན་གྲོང་བར་དུ་ཡང་རུང་སྟེ་ལྟུང་བྱེད་དོ། །
ཡང་དགེ་སློང་གང་གང་ཟག་ལོ་ཉི་ཤུ་མ་ལོན་པ་དགེ་སློང་གི་དངོས་པོར་བསྙེན་པར་རྫོགས་
པར་བྱེད་ན་ལྟུང་བྱེད་དོ། །གང་ཟག་དེ་ཡང་བསྙེན་པར་རྫོགས་པར་མི་འགྱུར་ལ། དགེ་སློང་
དེ་དག་ཀྱང་སྨད་པར་འགྱུར་བ་ཡིན་ཏེ། དེ་ལ་དེ་ནི་ཆོ་ག་ཡིན་ནོ། །ཡང་དགེ་སློང་གང་རང་
གི་ལག་གིས་ས་རྐོའམ་རྐོར་འཇུག་ན་ལྟུང་བྱེད་དོ། །དགེ་སློང་གིས་ཟླ་བ་བཞིར་མགྲོན་དུ་
བོས་པ་བདག་གིར་བྱའོ། །དེ་ལས་ལྷག་པར་བདག་གིར་བྱེད་ན་ལྟུང་བྱེད་དོ། །སོ་སོར་
མགྲོན་དུ་བོས་པ་དང་། ཡང་དང་ཡང་མགྲོན་དུ་བོས་པ་དང་། དུས་ཀྱིས་མགྲོན་དུ་བོས་པ་
དང༌། རྟག་ཏུ་མགྲོན་དུ་བོས་པ་ནི་མ་གཏོགས་ཏེ་དེ་ལ་དེ་ནི་དུས་ཡིན་ནོ། །ཡང་དགེ་སློང་
གང་དགེ་སློང་རྣམས་ཀྱིས་ཚེ་དང་ལྡན་པ་ཁྱོད་ཀྱིས་བསླབ་པ་འདི་ལ་བསླབ་པར་བྱའོ་ཞེས་
-31



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྒོ་བ་ན་དེ་དག་ལ་འདི་སྐད་ཅེས། བདག་དགེ་སློང་མདོ་སྡེ་འཛིན་པ་དང་། འདུལ་བ་
འཛིན་པ་དང་། མ་མོ་འཛིན་པ་རྣམས་ལ་འདྲི་བའི་བར་དུ་བྱིས་པ་རྨོངས་པ་མི་གསལ་བ་མི་
མཁས་པ་ཁྱེད་ཀྱི་ཚིག་གིས་བསླབ་པ་འདི་ལ་མི་སློབ་བོ་ཞེས་ཟེར་ན་ལྟུང་བྱེད་དོ། །དགེ་སློང་
ཀུན་ཤེས་པར་འདོད་པས་ཀྱང་བསླབ་པ་འདི་ལ་བསླབ་པར་བྱའོ། །དགེ་སློང་མདོ་སྡེ་འཛིན་
པ་དང་། འདུལ་བ་འཛིན་པ་དང་། མ་མོ་འཛིན་པ་རྣམས་ལ་ཡང་དྲི་བར་བྱ་སྟེ། དེ་ལ་དེ་ནི་ཆོ་
ག་ཡིན་ནོ། །ཡང་དགེ་སློང་གང་དགེ་སློང་རྣམས་འཐབ་པར་འགྱུར། མཚང་འདྲུ་བར་གྱུར།
མི་མཐུན་པར་གྱུར། རྩོད་པར་གྱུར་ཅིང་འཁོད་པ་ལས། དགེ་སློང་འདི་དག་ཇི་སྐད་ཟེར་བ་དེ་
བདག་གིས་མཉན་ཏེ། དེ་དེ་ལྟར་རྗེས་སུ་ཐ་སྙད་གདགས་པར་བྱའོ་སྙམ་པ་དེ་ཉིད་རྐྱེན་དུ་
བྱས་ཏེ། ཅང་མི་སྨྲ་བར་ཉན་རྣས་འདུག་ན་ལྟུང་བྱེད་དོ། །ཡང་དགེ་སློང་གང་དགེ་འདུན་གྱི་
ཆོས་དང་ལྡན་པའི་གཏམ་རྣམ་པར་གཏན་ལ་འབེབས་པ་བྱུང་བ་ན། ཅང་མི་སྨྲ་བར་སྟན་
ལས་ལངས་ཏེ་འགྲོ་ཞིང་དགེ་སློང་འདུག་པ་ལ་མི་སྨྲ་ན། དེ་འདྲ་བའི་རྐྱེན་མ་གཏོགས་ཏེ་ལྟུང་
བྱེད་དོ། །གུས་པར་མི་བྱེད་ན་ལྟུང་བྱེད་དོ། །འབྲུའི་ཆང་དང་། བཅོས་པའི་ཆང་མྱོས་པར་
འགྱུར་བ་འཐུང་ན་ལྟུང་བྱེད་དོ། །ཡང་དགེ་སློང་གང་དུས་མ་ཡིན་པར་གྲོང་དུ་འཇུག་ཅིང་
དགེ་སློང་འདུག་པ་ལ་མི་སྨྲ་ན། དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ།། །།
སྡོམ་ལ། ཟས་བཅས་སྐྱ་རེངས་ད་གདོད་དང་། ཁབ་རལ་དང་ནི་ཁྲི་རྐང་དང་། །
བདལ་དང་གདིང་དང་གཡན་པ་དང་། །རས་ཆེན་བདེ་གཤེགས་ཆོས་གོས་སོ། །ཡང་དགེ་
སློང་གང་ཟས་དང་བཅས་པའི་ཁྱིམ་དུ་མགྲོན་དུ་བོས་ནས་སྔ་དྲོ་དང་ཕྱི་དྲོ་ཁྱིམ་དག་ཏུ་རྒྱུ་ཞིང་
ཁྱིམ་པ་འདུག་པ་ལ་མི་བསྒོ་ན། དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་དགེ་སློང་
གང་ནམ་མ་ནངས་སྐྱ་རེངས་མ་ཤར་བར་རིན་པོ་ཆེ་དག་གམ། རིན་པོ་ཆེར་སྨོས་པ་དག་མ་
བསྡུས་པར་རྒྱལ་པོ་རྒྱལ་རིགས་སྤྱི་བོར་དབང་བསྐུར་བའི་སྒོ་གཏན་ནམ། སྒོ་གཏན་གྱི་ཉེ
-32



སོ་སོར་ཐར་པའི་མདོ།
ཡའཁོར་ལས་འདས་ན་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །ཡང་དགེ་སློང་གང་ཟླ་བ་
ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པའི་ཚེ་འདི་སྐད་ཅེས། ཚེ་དང་ལྡན་པ་
དག་འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་གིས་
ད་གདོད་ཤེས་སོ་ཞེས་ཟེར་ན། དེ་ལ་གལ་ཏེ་དགེ་སློང་རྣམས་ཀྱིས་ཀྱང་ཚེ་དང་ལྡན་པ་འདི་
སྔོན་གསོ་སྦྱོང་གི་ལས་ལ་ལན་གཉིས་སམ་གསུམ་གྱི་ཚེ་འདུག་པར་ཤེས་ཤིང་ལན་མང་དུ་ལྟ་
ཅི་སྨོས་ན། ཚེ་དང་ལྡན་པ་དེ་མི་ཤེས་པས་མི་གྲོལ་བས་དེ་ལྟུང་བ་གང་བྱུང་བ་དེ་ཆོས་བཞིན་
དུ་བྱེད་དུ་གཞུག་གི་སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་གདོན་
པའི་ཚེ་གུས་པར་བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་
མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་
ཐམས་ཅད་ཀྱིས་བསམས་ཏེ་ཆོས་ཉན་པར་མི་བྱེད་པས་ཚེ་དང་ལྡན་པ་ཁྱོད་ཀྱིས་མ་རྙེད་དེ།
རྙེད་པ་མ་ཡིན་ཞིང་ཉེས་པ་རྙེད་དེ་ལེགས་པ་རྙེད་པ་མ་ཡིན་ནོ་ཞེས་འགྱོད་པར་བྱའོ། །ཚེ་དང་
ལྡན་པ་དེ་ལ་འགྱོད་པར་བྱ་བ་ནི་དེ་ཡིན་ཏེ་ལྟུང་བྱེད་དོ། །ཡང་དགེ་སློང་གང་བ་སོའམ། རུས་
པའམ། རྭའི་ཁབ་རལ་བྱེད་དམ་བྱེད་དུ་འཇུག་ན་བཅག་ནས་ལྟུང་བྱེད་དོ། །ཡང་དགེ་སློང་
གིས་དགེ་འདུན་གྱི་ཁྲིའམ་ཁྲིའུ་བྱེད་དུ་འཇུག་ན་རྩ་བ་བུ་གར་གཞུག་པ་མ་གཏོགས་པར་བདེ་
བར་གཤེགས་པའི་སོར་བརྒྱད་ཀྱི་ཚད་དུ་བྱེད་དུ་གཞུག་པར་བྱའོ། །དེ་ལས་ལྷག་པར་བྱེད་
དུ་འཇུག་ན་བཅད་ནས་ལྟུང་བྱེད་དོ། །ཡང་དགེ་སློང་གང་དགེ་འདུན་གྱི་ཁྲིའམ་ཁྲིའུ་ལ་ཤིང་
བལ་བདལ་ལམ། བདལ་དུ་འཇུག་ན་བསྡུས་ནས་ལྟུང་བྱེད་དོ། །དགེ་སློང་གིས་འདིང་བ་
བྱེད་དུ་འཇུག་ན་ཚད་བཞིན་དུ་བྱེད་དུ་ཆུག་ཅིག །དེ་ལ་གདིང་བའི་ཚད་ནི་འདི་ཡིན་ཏེ། སྲིད་
དུ་བདེ་བར་གཤེགས་པའི་མཐོའི་མཐོ་དོ། ཞེང་དུ་མཐོ་ཕྱེད་དང་དོ། སྲིད་དུ་མཐོ་གང་གིས་
སྲིངས་ཤིག །དེ་ལས་ལྷག་པར་བྱེད་དུ་འཇུག་ན་བཅད་ནས་ལྟུང་བྱེད་དོ། །ཡང་དགེ་སློང་
-33



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
།གིས་གཡན་པ་དགབ་པ་བྱེད་དུ་འཇུག་ན་ཚད་བཞིན་དུ་བྱེད་དུ་ཆུག་ཅིག །དེ་ལ་གཡན་པ་
དགབ་པའི་ཚད་ནི་འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་བཞི། ཞིང་དུ་
མཐོ་དོ། དེ་ལས་ལྷག་པར་བྱེད་དུ་འཇུག་ན་བཅད་ནས་ལྟུང་བྱེད་དོ། །དགེ་སློང་གིས་དབྱར་
གྱི་གོས་རས་ཆེན་བྱེད་དུ་འཇུག་ན་ཚད་བཞིན་དུ་བྱེད་དུ་ཆུག་ཅིག །དེ་ལ་དབྱར་གྱི་གོས་རས་
ཆེན་གྱི་ཚད་ནི་འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་དྲུག །ཞེང་དུ་མཐོ
ཕྱེད་དང་གསུམ་མོ། །དེ་ལས་ལྷག་པར་བྱེད་དུ་འཇུག་ན་བཅད་ནས་ལྟུང་བྱེད་དོ། །ཡང་དགེ་
སློང་གང་བདེ་བར་གཤེགས་པའི་ཆོས་གོས་ཀྱི་ཚད་ཀྱི་ཆོས་གོས་བྱེད་དུ་འཇུག་གམ། བདེ་
བར་གཤེགས་པའི་ཆོས་གོས་ལས་ལྷག་པར་བྱེད་དུ་འཇུག་ན་ལྟུང་བྱེད་དོ། །དེ་ལ་བདེ་བར་
གཤེགས་པའི་ཆོས་གོས་ཀྱི་ཚད་ནི་འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་
བཅུ། ཞེང་དུ་མཐོ་དྲུག་སྟེ། དེ་ལ་འདི་ནི་བདེ་བར་གཤེགས་པའི་ཆོས་གོས་ཀྱི་ཚད་དོ། །ཚེ་
དང་ལྡན་པ་དག་བདག་གིས་ལྟུང་བྱེད་ཀྱི་ཆོས་དགུ་བཅུ་པོ་དག་བཏོན་ཟིན་ཏོ། །དེ་ལ་བདག་
གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་
ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་
ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡོམ་ལ། གྲོང་དང་ཁྱིམ་གཞན་ཉིད་དང་ནི། །བསླབ་པ་རྣམས་དང་དགོན་པ་ནི། །
སངས་རྒྱས་ཕན་པ་གསུངས་པ་ཡིས། །སོ་སོར་བཤགས་པར་བྱ་བར་གསུངས། །ཚེ་དང་
ལྡན་པ་དག་སོ་སོར་བཤགས་པར་བྱ་བའི་ཆོས་བཞི་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་
སོར་ཐར་པའི་མདོ་འདོན་པ་ལས་འབྱུང་ངོ༌། །ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་
ལམ་པོ་ཆེ་ན་འདུག་པ་བསོད་སྙོམས་ཀྱི་ཕྱིར་གྲོང་དུ་འགྲོ་བ་ལས་བཅའ་བ་དང་བཟའ་བ་
རང་གི་ལག་གིས་བླངས་ཏེ་འཆའ་བའམ། ཟ་ན་དགེ་སློང་དེས་ཕྱི་རོལ་ཀུན་དགའ་ར་བ་བུ
-34



སོ་སོར་ཐར་པའི་མདོ།
སོང་སྟེ། དགེ་སློང་རྣམས་ལ་ཚེ་དང་ལྡན་པ་དག་བདག་ལ་སྨད་པའི་གནས་མི་རིགས་པ་སོ་
སོར་བཤགས་པར་བྱ་བ་བྱུང་གིས་ཆོས་དེ་སོ་སོར་འཆགས་སོ་ཞེས་སོ་སོར་བཤགས་པར་བྱ་
སྟེ། ཆོས་འདི་ནི་སོ་སོར་བཤགས་པར་བྱ་བའོ། །དགེ་སློང་རབ་ཏུ་མང་པོ་དག་ཁྱིམ་རྣམས་སུ་
མགྲོན་དུ་བོས་ནས་ཟན་ཟ་བའི་ཚེ་ན། གལ་ཏེ་དགེ་སློང་མ་ཞིག་འདི་ལ་ནི་བཅའ་བ་བྱིན་
ཅིག །འདི་ལ་ནི་འབྲས་ཆེན་བྱིན་ཅིག །འདི་ལ་ནི་སྲན་ཚོད་བྱིན་ཅིག །འདི་ལ་ནི་བཏུང་བ་
བྱིན་ཅིག །ཡང་བྱིན་ཅིག་ཅེས་བསྒོ་ཞིང་འདུག་ན། དགེ་སློང་མ་དེ་ལ་དགེ་སློང་དེ་རྣམས་
ཀྱིས་འདི་སྐད་ཅེས། སྲིང་མོ་ཁྱོད་དགེ་སློང་རྣམས་ཟན་ཟ་བའི་བར་དུ་རེ་ཞིག་སྡོད་ཅིག་ཅེས་
བསྒོ་བར་བྱའོ། །གལ་ཏེ་དགེ་སློང་གཅིག་གིས་ཀྱང་དགེ་སློང་མ་དེ་ལ་དེ་སྐད་ཅེས་སྨྲ་མ་
སྤོབས་ན། དགེ་སློང་དེ་དག་ཐམས་ཅད་ཀྱིས་ཕྱི་རོལ་ཀུན་དགའ་ར་བར་སོང་སྟེ། དགེ་སློང་
རྣམས་ལ་ཚེ་དང་ལྡན་པ་དག་བདག་ཅག་ལ་སྨད་པའི་གནས་མི་རིགས་པ་སོ་སོར་བཤགས་
པར་བྱ་བ་བྱུང་གིས་ཆོས་དེ་སོ་སོར་འཆགས་སོ་ཞེས་སོ་སོར་བཤགས་པར་བྱ་སྟེ། ཆོས་འདི་
ཡང་སོ་སོར་བཤགས་པར་བྱ་བའོ། །སློབ་པ་དག་གི་ཁྱིམ་གང་དག་དགེ་འདུན་གྱི་བསླབ་
པའི་སྡོམ་པས་བསྡམས་པར་གྱུར་ལ། ཡང་དགེ་སློང་གང་སློབ་པ་དག་གི་ཁྱིམ་གང་དག་དགེ་
འདུན་གྱི་བསླབ་པའི་སྡོམ་པས་བསྡམས་པ་དེ་ལྟ་བུ་དག་ཏུ་སྔར་མགྲོན་དུ་མ་བོས་པར་སོང་
སྟེ། རང་གི་ལག་གིས་བཅའ་བ་དང་བཟའ་བ་བླངས་ནས་འཆའ་འམ་ཟ་ན། དགེ་སློང་དེས་
ཕྱི་རོལ་ཀུན་དགའ་ར་བར་སོང་སྟེ།་དགའ་ར་བར་སོང་སྟེ། དགེ་སློང་རྣམས་ལ་ཚེ་དང་ལྡན་པ་དག་བདག་ལ་སྨད་
པའི་གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་སོར་འཆགས་སོ་
ཞེས་སོ་སོར་བཤགས་པར་བྱ་སྟེ། ཆོས་འདི་ཡང་སོ་སོར་བཤགས་པར་བྱ་བའོ། །དགེ་འདུན་
གྱི་གནས་མལ་དགོན་པ་གང་དག་དོགས་པ་དང་བཅས་པར་གྲགས་པ། འཇིགས་པ་དང་
བཅས་པར་གྲགས་པ། འཇིགས་པ་ཐ་དད་པས་འཇིགས་སུ་རུང་བ་དང་བཅས་པར་གྲགས་
-35



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པར་གྱུར་ལ། ཡང་དགེ་སློང་གང་དགེ་འདུན་གྱི་གནས་མལ་དགོན་པ་གང་དག་དོགས་པ་
དང་བཅས་པར་གྲགས་པ། འཇིགས་པ་དང་བཅས་པར་གྲགས་པ། འཇིགས་པ་ཐ་དད་པས་
འཇིགས་སུ་རུང་བ་དང་བཅས་པར་གྲགས་པ་དེ་ལྟ་བུ་དག་ཏུ་སྔར་མ་ལ་བར་ཀུན་དགའ་ར་
བའི་ཕྱི་རོལ་ཏུ་བཅའ་བ་དང་བཟའ་བ་བླངས་ཏེ་འཆའ་འམ་ཟ་ན། དགེ་སློང་དེས་ཕྱི་རོལ་
ཀུན་དགའ་ར་བར་སོང་སྟེ། དགེ་སློང་རྣམས་ལ་ཚེ་དང་ལྡན་པ་དག་བདག་ལ་སྨད་པའི་
གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་སོར་འཆགས་སོ་ཞེས་སོ་
སོར་བཤགས་པར་བྱ་སྟེ། ཆོས་འདི་ཡང་སོ་སོར་བཤགས་པར་བྱ་བའོ། །ཚེ་དང་ལྡན་པ་དག་
བདག་གིས་སོ་སོར་བཤགས་པར་བྱ་བའི་ཆོས་བཞི་པོ་དག་བཏོན་ཟིན་ཏོ། །དེ་ལ་བདག་
གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་
ཡོངས་སུ་དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་
ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡོམ་ལ། ཤམ་ཐབས་ལ་ནི་རྣམ་བདུན་དང་། །སྟོད་གཡོགས་ལ་ཡང་རྣམ་གསུམ་
དང་། །ཤིན་ཏུ་བསྡམས་ལ་སོགས་པ་ལྔ། །མགོ་གཡོགས་ལ་སོགས་རྣམ་པ་ལྔ། །མཆོང་ལ་
སོགས་པ་རྣམ་ལྔ་དང་། །ལུས་ལ་སོགས་པ་རྣམ་པ་ལྔ། །འདུག་པར་བྱ་བ་དགུ་དག་དང་། །
བྱིན་ལེན་བྱ་བ་བརྒྱད་རྣམས་སོ། །ཚེ་དང་ལྡན་པ་དག་བསླབ་པའི་ཆོས་མང་པོ་འདི་དག་
རྣམས་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་ངོ་། །ཤམ་ཐབས་
ཟླུམ་པོར་བགོ་བར་བསླབ་པར་བྱ། ཤམ་ཐབས་ཧ་ཅང་རྩེངས་པ་མ་ཡིན་པ་དང་། ཧ་ཅང་
འཇོལ་བ་མ་ཡིན་པ་དང་། གླང་པོ་ཆེའི་སྣ་ལྟར་མ་ཡིན་པ་དང་། ཏ་ལའི་ལོ་མ་ལྟར་བལྟབ་པ་
མ་ཡིན་པ་དང་། འབྲུའི་ཕུར་མ་ལྟར་མ་ཡིན་པ་དང་། སྦྲུལ་མགོའི་གདེངས་ཀ་ལྟར་མ་ཡིན་
པར་བགོ་བར་བསླབ་པར་བྱའོ། །ཆོས་གོས་ཟླུམ་པོར་བགོ་བར་བསླབ་པར་བྱའོ། །ཆོས་བ
-36



སོ་སོར་ཐར་པའི་མདོ།
གོས་ཧ་ཅང་རྩེངས་བ་མ་ཡིན་པ་དང་། ཧ་ཅང་འཇོལ་བ་མ་ཡིན་པར་བགོ་བར་བསླབ་པར་
བྱའོ། །ཤིན་ཏུ་བསྡམས་པ་དང་། ལེགས་པར་བགོས་པ་དང་། སྒྲ་སྐྱུང་བ་དང་། མིག་གཡེང་
བར་མི་བྱ་བ་དང་། གཉའ་ཤིང་གང་ཙམ་དུ་བལྟ་ཞིང་ཁྱིམ་གཞན་དག་ཏུ་འགྲོ་བར་བསླབ་
པར་བྱའོ། །མགོ་མི་གཡོག་པ་དང་། མི་བརྗེ་བ་དང་། མི་གཟར་བ་དང་། གཉའ་གོང་དུ་མི་
བསྣོལ་བ་དང་། ལྟག་པར་མི་བསྣོལ་བར་ཁྱིམ་གཞན་དུ་འགྲོ་བར་བསླབ་པར་བྱའོ། །མི་
མཆོང་བ་དང་། མི་བརྐྱང་བ་དང་། ཙོག་པུས་མ་ཡིན་པ་དང་། བྲང་བས་མ་ཡིན་པ་དང་།
དཀུར་མི་བརྟེན་པར་ཁྱིམ་གཞན་དུ་འགྲོ་བར་བསླབ་པར་བྱའོ། །ལུས་མི་བསྒྱུར་བ་དང་།
ལག་པ་མི་དཀྱོག་པ་དང་། མགོ་མི་བསྒྱུར་བ་དང་། ཕྲག་པ་མི་སྤྲད་པ་དང་། ལག་པ་མི་སྦྲེལ་ད
བར་ཁྱིམ་གཞན་དུ་འགྲོ་བར་བསླབ་པར་བྱའོ། །མ་བསྒོ་བར་ཁྱིམ་གཞན་དུ་སྟན་ལ་མི་
འདུག་པར་བསླབ་པར་བྱ། སྟན་ལ་མ་བརྟགས་པ་དང་ལུས་ཐམས་ཅད་ཀྱི་ལྗིད་ཀྱིས་མི་
དབབ་པ་དང་། རྐང་པ་མི་བསྣོལ་བ་དང་། བརླ་མི་བསྣོལ་བ་དང་། ལོང་བུའི་སྟེང་དུ་ལོང་བུ་
མི་་གཞག་པ་དང་། རྐང་པ་མི་དགུག་པ་དང་། རྐང་པ་མི་གདང་བ་དང་། མདོམས་མི་སྣང་
བར་ཁྱིམ་གཞན་དུ་སྟན་ལ་འདུག་པར་བསླབ་པར་བྱའོ། །ལེགས་པར་ཟས་བླང་བར་བསླབ་
པར་བྱ། མུ་དང་ཁ་ད་ཆད་དུ་མ་ཡིན་པ་དང་། ཚོད་མ་དང་མཉམ་པར་མ་ཡིན་པ་དང་། ཐར་
ཆགས་སུ་དང་། ལྷུང་བཟེད་ལ་བལྟ་བ་དང་། བཅའ་བ་དང་བཟའ་བ་མ་འོངས་པར་
་ལྷུང་
བཟེད་མི་བཟེད་པ་དང་། ཡང་འདོད་པའི་ཕྱིར་འབྲས་ཆན་གྱིས་ཚོད་མ་མི་དགབ་ཚོད་མས་
འབྲས་ཆན་མི་དགབ་པ་དང་། བཅའ་བ་དང་བཟའ་བའི་སྟེང་དུ་ལྷུང་བཟེད་མི་གཟུང་བར་
བསླབ་པར་བྱའོ།། །།
སྡོམ་ལ། ཟས་ལ་ལེགས་པར་བྱ་བ་དྲུག །ཙུག་ཙུག་ལ་སོགས་རྣམ་པ་ལྔ། །འབྲུ་
ནས་ཐ་དད་བྱེད་པ་ལྔ། །ལག་པ་བལྡག་ལ་སོགས་པ་ལྔ། །ལེགས་པར་ཟས་བཟའ་བར་
-37



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བབསླབ་པར་བྱ། ཁམ་ཧ་ཅང་ཆུང་བ་མ་ཡིན་པ་དང་། ཁམ་ཧ་ཅང་ཆེ་བ་མ་ཡིན་པ་དང་། ཁམ་
རན་པ་དང་། ཁམ་མ་གཟས་པར་ཁ་མི་གདང་བ་དང་། ཁ་ཁམ་གྱིས་བཀང་སྟེ་མི་སྨྲ་བར་
བསླབ་པར་བྱའོ། །ཙུག་ཙུག་མི་བྱ་བ་དང་། ལྕག་ལྕག་མི་བྱ་བ་དང་། ཧུ་ཧུ་མི་བྱ་བ་དང་། ཕུ
ཕུ་མི་བྱ་བ་དང་། ལྕེ་ཕྱུང་སྟེ་ཟས་མི་བཟའ་བར་བསླབ་པར་བྱའོ། །འབྲུ་ནས་ཐ་དད་དུ་མི་བྱ་
བ་དང་། འཕྱས་མི་གདགས་པ་དང་། མཁུར་བ་མི་སྤོ་བ་དང་། རྐན་མི་གཏོགས་པ་དང་།
ཁམ་འཕྲོར་མི་བཅད་པར་ཟས་བཟའ་བར་བསླབ་པར་བྱའོ། །ལག་པ་མི་བལྡག་པ་དང་།་
ལྷུང་བཟེད་མི་འབྱོག་པ་དང་། ལག་པ་མི་སྤྲུག་པ་དང་། ལྷུང་བཟེད་མི་བསྐྱམ་པ་དང་།
མཆོད་རྟེན་འདྲ་བར་བཅོས་ཏེ་ཟས་མི་བཟའ་བར་བསླབ་པར་བྱའོ།། །།
སྡོམ་ལ། འཕྱ་ལ་སོགས་པ་རྣམ་པ་བཞི། །ལྷུང་བཟེད་ལ་ཡང་རྣམ་པ་བཅུ། །
འགྲེང་བར་བྱེད་ལ་སོགས་པ་ལྔ། །མགོ་གཡོགས་ལ་སོགས་རྣམ་པ་ལྔ། །དོ་ཀེར་ཅན་ལ་
སོགས་པ་ལྔ། །གླང་ཆེན་ལ་སོགས་བཞོན་པ་ལྔ། །ལག་ན་ཁར་བ་ལ་སོགས་དྲུག །ན་བ་
རྣམ་པ་བཞི་རྣམས་སོ། །དྲུང་ན་འདུག་པའི་དགེ་སློང་གི་ལྷུང་བཟེད་ལ་འཕྱས་གདགས་པའི་
ཕྱིར་མི་བལྟ་བར་བསླབ་པར་བྱ། ལག་པ་ཟས་དང་འབགས་པས་ཆུ་སྣོད་ལ་མི་གཟུང་བར་
བསླབ་པར་བྱ། དྲུང་ན་འདུག་པའི་དགེ་སློང་ལ་ཟས་དང་འབགས་པའི་ཆུས་མི་གཏོར་བར་
བསླབ་པར་བྱ། ཁྱིམ་པ་འདུག་པ་ལ་མ་དྲིས་པར་ཆུ་ཟས་དང་འབགས་པ་ཁྱིམ་གཞན་དུ་མི་
དབོ་བར་བསླབ་པར་བྱའོ། །ལྷུང་བཟེད་ཀྱི་ནང་དུ་ཟས་ཀྱི་ལྷག་མ་བླུགས་ཏེ་མི་དོར་བར་
བསླབ་པར་བྱའོ། །འོག་གཞི་མེད་པའི་ས་ཕྱོགས་སུ་ལྷུང་བཟེད་མི་བཞག་པར་བསླབ་པར་
བྱ། གད་ཀ་མ་ཡིན་པ་དང་། གཡང་ས་མ་ཡིན་པ་དང་། དཀན་གཟར་པོ་མ་ཡིན་པར་ལྷུང་
བཟེད་གཞག་པར་བསླབ་པར་བྱ། འགྲེང་སྟེ་ལྷུང་བཟེད་མི་བཀྲུ་བར་བསླབ་པར་བྱ། གད་
ཀ་མ་ཡིན་པ་དང་། གཡང་ས་མ་ཡིན་པ་དང་། དཀན་གཟར་པོ་མ་ཡིན་པར་བཀྲུ་བར་བསླབ་
-38



སོ་སོར་ཐར་པའི་མདོ།
ར་པར་བྱ། འབབ་ཆུ་དྲག་པོའི་རྒྱུན་ལས་བཟློག་སྟེ་ལྷུང་བཟེད་ཀྱིས་ཆུ་མི་བཅུ་བར་བསླབ་པར་
བྱའོ། །མི་ན་བར་འདུག་པ་ལ་འགྲེང་སྟེ་ཆོས་མི་བཤད་པར་བསླབ་པར་བྱ། མི་ན་བར་ཉལ་
བར་འདུག་སྟེ་ཆོས་མི་བཤད་པར་བསླབ་པར་བྱ། མི་ན་བར་སྟན་མཐོན་པོ་ལ་འདུག་པ་ལ་
སྟན་དམའ་བ་ལ་འདུག་སྟེ་ཆོས་མི་བཤད་པར་བསླབ་པར་བྱ། མི་ན་བར་མདུན་དུ་འགྲོ་བ་
ལ་ཕྱི་ནས་འགྲོ་ཞིང་ཆོས་མི་བཤད་པར་བསླབ་པར་བྱ། མི་ན་བར་ལམ་ནས་འགྲོ་བ་ལ་ལམ་
གྱི་འགྲམ་ནས་འགྲོ་ཞིང་ཆོས་མི་བཤད་པར་བསླབ་པར་བྱའོ། །མི་ན་བར་མགོ་གཡོགས་པ་
དང་། བརྗེས་པ་དང་། གཟར་བ་དང་། གཉའ་གོང་དུ་བསྣོལ་བ་དང་། ལྟག་པར་བསྣོལ་བ་
ལ་ཆོས་མི་བཤད་པར་བསླབ་པར་བྱའོ། །མི་ན་བར་སྐྲ་དོ་ཀེར་ཅན་དང་། ཞྭ་གྱོན་པ་དང་།
མགོ་ཅོད་པན་ཅན་དང་། མགོ་ཕྲེང་བ་ཅན་དང་། མགོ་དཀྲིས་པ་ལ་ཆོས་མི་བཤད་པ
བསླབ་པར་བྱའོ། །མི་ན་བར་གླང་པོ་ཆེ་ཞོན་པ་དང་། རྟ་ཞོན་པ་དང་། ཁྱོགས་ན་འདུག་པ་
དང་། བཞོན་པའི་སྟེང་ན་འདུག་པ་དང་། མཆིལ་ལྷམ་གྱོན་པ་ལ་ཆོས་མི་བཤད་པར་བསླབ་
པར་བྱའོ། །མི་ན་བར་ལག་ན་འཁར་བ་ཐོགས་པ་དང་། ལག་ན་གདུགས་ཐོགས་པ་དང་།
ལག་ན་མཚོན་ཐོགས་པ་དང་། ལག་ན་རལ་གྲི་ཐོགས་པ་དང་། ལག་ན་དགྲ་ཆ་ཐོགས་པ་
དང༌། གོ་ཆ་གྱོན་པ་ལ་ཆོས་མི་བཤད་པར་བསླབ་པར་བྱའོ། །མི་ན་བར་འགྲེང་སྟེ་བཤང་
གཅི་མི་བྱ་བར་བསླབ་པར་བྱའོ། །མི་ན་བར་ཆུའི་ནང་དུ་བཤང་གཅི་དང་མཆིལ་མ་དང་།
སྣབས་དང་སྐྱུགས་པ་དང་། རླུགས་པ་མི་དོར་བར་བསླབ་པར་བྱ། མི་ན་བར་རྩྭ་སྔོན་པོ་ཡོད་
པའི་ས་ཕྱོགས་སུ་བཤང་གཅི་དང་། མཆིལ་མ་དང་སྣབས་དང་སྐྱུགས་པ་དང་། རླུགས་པ་མི་
དོར་བར་བསླབ་པར་བྱ། གནོད་པ་བྱུང་བ་མ་གཏོགས་པར་ཤིང་ལ་མི་གང་ཙམ་ལས་མཐོར་
མི་འཛེགས་པར་བསླབ་པར་བྱའོ། །ཚེ་དང་ལྡན་པ་དག་བདག་གིས་བསླབ་པའི་ཆོས་མང་པོ་
རྣམས་བཏོན་ཟིན་ཏོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་
-39



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་
དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་
འཛིན་ཏོ།། །།
བསྡོམ་ལ། མངོན་སུམ་དྲན་པ་མ་མྱོས་དང་། །དེ་བཞིན་གང་མང་ངོ་བོ་ཉིད། །རྩྭ་
རྣམས་བཀྲམ་པ་ལྟ་བུ་དང་། ཁས་བླང་བར་ཡང་བྱ་བའོ། །ཚེ་དང་ལྡན་པ་དག་རྩོད་པ་ཞི་
བར་བྱ་བའི་ཆོས་བདུན་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་
ལས་འབྱུང་ངོ༌། །མངོན་སུམ་གྱིས་འདུལ་བར་འོས་པ་ལ་མངོན་སུམ་གྱིས་འདུལ་བ་སྦྱིན་ནོ།།
དྲན་པས་འདུལ་བར་འོས་པ་ལ་དྲན་པས་འདུལ་བ་སྦྱིན་ནོ། །མ་མྱོས་པས་འདུལ་བར་འོས་
པ་ལ་མ་མྱོས་པས་འདུལ་བ་སྦྱིན་ནོ། །གང་ཚུལ་ཤིང་མང་པོ་སྦྱིན་པར་འོས་པ་ལ་ཚུལ་ཤིང་
མང་པོ་སྦྱིན་ནོ། །དེའི་ངོ་བོ་ཉིད་ཚོལ་དུ་གཞུག་པར་འོས་པ་ལ་དེའི་ངོ་བོ་ཉིད་བཙལ་བ་སྦྱིན་
ནོ། །རྩྭ་བཀྲམ་པ་ལྟ་བུ་འོས་པ་ལ་རྩྭ་བཀྲམ་པ་ལྟ་བུ་སྦྱིན་ནོ། །གང་ཁས་བླང་བར་འོས་པ་ལ་
ཁས་བླང་བར་བྱའོ། །རྩོད་པ་བྱུང་བར་གྱུར་པ་རྣམས་རྩོད་པ་ཞི་བར་བྱ་བའི་ཆོས་བདུན་པོ་
འདི་དག་གིས་ཆོས་དང་། འདུལ་བ་དང་སྟོན་པའི་བསྟན་པ་བཞིན་དུ་དུལ་བར་བྱ། ཞི་བར་
བྱ། རྣམ་པར་ཞི་བར་བྱའོ། །ཚེ་དང་ལྡན་པ་དག་བདག་གིས་རྩོད་པ་ཞི་བར་བྱ་བའི་ཆོས་
བདུན་པོ་དག་བཏོན་ཟིན་ཏོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་
ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་
གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་
བཞིན་དུ་འཛིན་ཏོ། །ཚེ་དང་ལྡན་པ་དག་བདག་གིས་སོ་སོར་ཐར་པའི་མདོ་གདོན་པའི་གླེང་
གཞི་བཏོན་ཟིན་ཏོ།། །།
ཕམ་པར་གྱུར་པའི་ཆོས་བཞི་དང་། དགེ་འདུན་ལྷག་མའི་ཆོས་བཅུ་གསུམ་དང་།
-40--



སོ་སོར་ཐར་པའི་མདོ།
མ་ངེས་པའི་ཆོས་གཉིས་དང་། སྤང་བའི་ལྟུང་བྱེད་ཀྱི་ཆོས་སུམ་ཅུ་དང་། ལྟུང་བྱེད་ཀྱི་ཆོས་
དགུ་བཅུ་དང་། སོ་སོར་བཤགས་པར་བྱ་བའི་ཆོས་བཞི་དང་། བསླབ་པར་བྱ་བའི་ཆོས་མང་
པོ་དང་། རྩོད་པ་ཞི་བར་བྱ་བའི་ཆོས་བདུན་པོ་དག་བཏོན་ཟིན་ཏོ། །བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེའི་མདོར་
གཏོགས་ཤིང་མདོར་བསྡུས་པ་ནི་འདི་དག་གོ །གང་གཞན་ནས་འབྱུང་བའི་ཆོས་ཀྱི་རྗེས་སུ་
མཐུན་པའི་ཆོས་དེ་ལ་ཡང་ཁྱེད་རྣམས་འདུན་པ་དང་མཐུན་པ་དང་དགའ་བ་དང་། མི་རྩོད་
པར་སེམས་ཀུན་ཏུ་སྲུང་བ་དང་། དྲན་པ་དང་བག་ཡོད་པས་རྣལ་འབྱོར་དུ་བྱའོ། །བཟོད་པ་
དཀའ་ཐུབ་དམ་པ་བཟོད་པ་ནི། །མྱ་ངན་འདས་པ་མཆོག་ཅེས་སངས་རྒྱས་གསུངས། །རབ་
ཏུ་བྱུང་བ་གཞན་ལ་གནོད་པ་དང་། །གཞན་ལ་འཚེ་བ་དགེ་སྦྱོང་མ་ཡིན་ནོ། །མིག་ལྡན་འགྲོ་
བ་ཡོད་པ་ཡིས། །ཉམ་ང་བ་དག་ཇི་བཞིན་དུ། །མཁས་པས་འཚོ་བའི་འཇིག་རྟེན་འདིར། །
སྡིག་པ་དག་ནི་ཡོངས་སུ་སྤང་། །སྐུར་པ་མི་གདབ་གནོད་མི་བྱ། །སོ་སོར་ཐར་པའང་བསྡམ་
པར་བྱ། །ཟས་ཀྱི་ཚོད་ཀྱང་རིག་པར་བྱ། །བས་མཐའི་གནས་སུ་གནས་པར་བྱ། །ལྷག་པའི་
སེམས་ལ་ཡང་དག་སྦྱོར། །འདི་ནི་སངས་རྒྱས་བསྟན་པ་ཡིན། །ཇི་ལྟར་བུང་བ་མེ་ཏོག་ལས།
ཁ་དོག་དྲི་ལ་མི་གནོད་པར། ཁུ་བ་གཞིབས་ནས་འཕུར་བ་ལྟར། །དེ་བཞིན་ཐུབ་པ་གྲོང་དུ་
རྒྱུ། །བདག་གིས་རིགས་དང་མི་རིགས་ལ། །བརྟག་པར་བྱ་སྟེ་གཞན་རྣམས་ཀྱི། །མི་མཐུན་
པ་དང་གཞན་དག་གི །བྱས་དང་མ་བྱས་རྣམས་ལ་མིན། །ལྷག་པའི་སེམས་ལ་བག་བྱ་སྟེ། །
ཐུབ་པའི་ཐུབ་གཞི་རྣམས་ལ་བསླབ། །ཉེར་ཞི་རྟག་ཏུ་དྲན་ལྡན་པའི། །སྐྱོབ་པ་མྱ་ངན་མེད་པ་
ཡིན། །སྦྱིན་པས་བསོད་ནམས་རབ་ཏུ་འཕེལ། །ལེགས་བསྡམས་དགྲ་སོགས་མི་འགྱུར་རོ།།
དགེ་དང་ལྡན་པས་སྡིག་པ་སྤོང་། །ཉོན་མོངས་ཟད་པའི་མྱ་ངན་འདའ། །སྡིག་པ་ཐམས་ཅད་
མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་
-41



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སངས་རྒྱས་བསྟན་པ་ཡིན། །ལུས་ཀྱི་སྡོམ་པ་ལེགས་པ་སྟེ། །ངག་གི་སྡོམ་པའང་ལེགས་པ་
ཡིན། །ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་སྡོམ་པ་ལེགས། །ཀུན་ཏུ་བསྡམས་
པའི་དགེ་སློང་ནི། །སྡུག་བསྔལ་ཀུན་ལས་རབ་ཏུ་གྲོལ། །ངག་རྣམས་བསྲུང་ཞིང་ཡིད་ཀྱིས་
རབ་བསྡམས་ཏེ། །ལུས་ཀྱིས་མི་དགེ་བ་དག་མི་བྱེད་ཅིང་། །ལས་ལམ་གསུམ་པོ་འདི་དག་
རབ་སྦྱངས་ན། །དྲང་སྲོང་གསུངས་པའི་ལམ་ནི་འཐོབ་པར་འགྱུར། །སངས་རྒྱས་རྣམ་
གཟིགས་གཙུག་ཏོར་ཐམས་ཅད་སྐྱོབ། །འཁོར་བ་འཇིག་དང་གསེར་ཐུབ་འོད་སྲུང་དང་། །
ཤཱཀྱ་ཐུབ་པ་གོ་ཏམ་ལྷ་ཡི་ལྷ། །མི་འདུལ་ཁ་ལོ་སྒྱུར་བ་བླ་ན་མེད། །འཇིག་རྟེན་མགོན་པོ་
སྐྱོབ་པ་མཆོག །སངས་རྒྱས་དཔའ་བོ་བདུན་པོ་དག །གྲགས་ལྡན་རྣམས་ཀྱི་སོ་སོར་ཐར། །
འདི་ནི་རབ་ཏུ་རྒྱས་པར་བཏོན། །འདི་ལ་སངས་རྒྱས་རྣམས་དང་གང་། །སངས་རྒྱས་ཉན་
ཐོས་རྣམས་ཀྱང་གུས། །འདི་ལ་གུས་དང་བཅས་གྱུར་པས། །འདུས་མ་བྱས་པ་ཐོབ་པར་བྱ
གྱིས། །བརྩམ་པར་བྱ་ཞིང་འབྱུང་བར་བྱ། །སངས་རྒྱས་བསྟན་ལ་འཇུག་པར་བྱ། །འདམ་
བུའི་ཁྱིམ་ན་གླང་ཆེན་བཞིན། །འཆི་བདག་སྡེ་ནི་གཞོམ་པར་བྱ། །གང་ཞིག་རབ་ཏུ་བག་ཡོད་
པར། །ཆོས་འདུལ་འདི་ལ་སྤྱོད་འགྱུར་པ། །སྐྱེ་བའི་འཁོར་བ་རབ་སྤངས་ནས། །སྡུག་
བསྔལ་ཐ་མར་བྱེད་པར་འགྱུར། །ཕན་ཚུན་ཚུལ་ཁྲིམས་བསྲུང་བ་དང་། །བསྟན་པ་འཕེལ་
བར་བྱ་བའི་ཕྱིར། །སོ་སོར་ཐར་པ་འདི་བཏོན་པས། །དགེ་འདུན་གྱིས་ནི་གསོ་སྦྱོང་བྱས། །
གང་གི་ཕྱིར་ནི་མདོ་བཏོན་དང་། །གང་ཕྱིར་གསོ་སྦྱོང་བྱས་གྱུར་པ། །ཚུལ་ཁྲིམས་དེ་ནི་
བསྲུང་བྱ་སྟེ། །གཡག་རྔའི་རྩེ་མོ་ཇི་བཞིན་ནོ། །སོ་སོར་ཐར་པ་བཏོན་པ་ཡི། །བསོད་ནམས་
གྲུབ་པ་གང་ཡོད་པ། །དེས་ནི་འཇིག་རྟེན་མ་ལུས་པ། །ཐུབ་དབང་གོ་འཕང་ཐོབ་པར་ཤོག །
སོ་སོར་ཐར་པའི་མདོ་རྫོགས་སོ།། །།
དབང་ཕྱུག་དམ་པའི་མངའ་བདག་དཔལ་ལྷ་བཙན་པོའི་བཀའ་ལུང་གིས་བ
-42



སོ་སོར་ཐར་པའི་མདོ།
འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ་སློབ་དཔོན་ཛི་ན་མི་ཏྲ་དང་།
ཞུས་ཆེན་གྱི་ལོ་ཙཱ་བ་བན་དེ་ཅོག་རོ་ཀླུའི་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་ཕབ་
པའོ། །སརྦ་དཱ་ཀལྱཱ་ཎཾ་བྷ་བནྟུ།། །།
-43



ར༄༅། །བི ན མ སུ ཏྲ མཱུ ལ བི ཧ ར ཏི སྨ། །
༄༅། །འདུལ་བའི་མདོ་རྩ་བ་བཞུགས་སོ། །
སློབ་དཔོན་ཡོན་ཏན་འོད་ཀྱིས་མཛད།



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
༄༅། །བི ན པ སཱུ ཏྲ མཱུ ལ བི ཧ ར ཏི སྨ། །
༄༅། །འདུལ་བའི་མདོ་རྩ་བ་བཞུགས་སོ། །
སློབ་དཔོན་ཡོན་ཏན་འོད་ཀྱིས་མཛད།
༄༅། །རྒྱ་གར་སྐད་དུ། བི་ན་ཡ་སཱུ་ཏྲ། བོད་སྐད་དུ། འདུལ་བའི་མདོ། བམ་
པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་ལོ། །ངེས་པར་འབྱུང་བའི་ཚུལ་ཁྲིམས་ཀྱི་
དབང་དུ་བྱས་ཏེ། དགེ་འདུན་ཐམས་ཅད་འདུས་པ་ན་ཆ་ལུགས་འདི་བཞིན་བྱས། རྒན་རིམ་
ལ་ཕྱག་འཚལ་ཏེ་ཐལ་མོ་སྦྱར། ཙོག་ཙོག་པོར་འདུག་ཅིང་གསོལ་བ་བཏབ་པར་གྱུར་པ་
གསུམ་དང་། གསོལ་བ་དང་བཞིའི་ལས་ཀྱིས་གཅིག་ཅར་རབ་ཏུ་དབྱུང་བ་དང་། བསྙེན་
པར་རྫོགས་པ་ཉེ་བར་བསྒྲུབས་པར་གྱུར་པ་ལྟ་བུ་ནི་སྔོན་གྱི་ཆོ་གའོ། །རབ་ཏུ་དབྱུང་བ་དང་
བསྙེན་པར་རྫོགས་པ་དེའི་ཕྱིར་དགེ་སློང་འགའ་ཞིག་ལ་མཁན་པོ་ཉིད་དུ་གནས་པ་ལའོ། །
དང་པོའི་མཁན་པོ་ཉིད་ཀྱིས་བར་ཆད་དྲིས་ནས་ཡོངས་སུ་དག་པ་ལ་སྐབས་དབྱེའོ། །དགེ་
བསྙེན་ཉིད་དང་དགེ་ཚུལ་ཉིད་དང་དགེ་སློང་ཉིད་དག་གིས་སྔ་མ་བསྙེན་པར་མ་རྫོགས་པ་ལ་
ཕྱི་མ་མི་བྱའོ། །སྐྱབས་སུ་འགྲོ་བར་ཁས་བླང་བའི་ཚིག་རྩོམ་པ་དང་། དགེ་བསྙེན་ཉིད་དང་
དགེ་ཚུལ་ཉིད་དུ་ཁས་བླང་བའི་ཚིག་བྱའོ། །དེའི་འོག་ཏུ་བསླབ་པ་བརྗོད་པ་ཁས་བླང་བའི་
ཚུལ་གྱིས་བྱའོ། །རང་གིས་དགེ་བསྙེན་ཉིད་དུ་ཉེ་བར་བསྒྲུབས་ནས་དགེ་འདུན་ལ་ཞུ་བའི་
དགེ་སློང་ལ་གཏད་པར་བྱའོ། །ཅི་ཡོངས་སུ་དག་གམ་ཞེས་དྲིས་ལ་དག་ན་ཞུ་བར་བྱའོ། །
ཐམས་ཅད་འདུས་པ་ལ་ཡང་རུང་། གནས་ཁང་སོ་སོ་ན་འཁོད་པ་ལ་ཡང་རུང་ངོ༌། །ཐམས་
-44



འདུལ་བ་མདོ་རྩ་བ།
ཅད་ཀྱིས་གལ་ཏེ་ཡོངས་སུ་དག་ནའོ་ཞེས་བརྗོད་པར་བྱའོ། །མཁན་པོར་གསོལ་བར་བྱའོ། །
གཙུག་ཕུད་མ་གཏོགས་པ་སྐྲ་དང་ཁ་སྤུ་བྲེག་པར་བྱའོ། །གཙུག་ཕུད་བྲེག་གོ་ཞེས་དྲིས་
ནས་སྟེར་ན་དེའོ། ཁྲུས་བྱའོ། །མཁན་པོས་གོས་ངུར་སྨྲིག་དག་སྦྱིན་པར་བྱའོ། །རྐང་པ་
གཉིས་ལ་གཏུགས་ཏེ་བླང་བར་བྱའོ། །མཁན་པོས་བསྐོན་པར་བྱའོ། །མཚན་མ་ཚོར་བར་
བརྟག་པར་བྱའོ། །སྐྱབས་སུ་འགྲོ་བར་རྩོམ་པས་རབ་ཏུ་འབྱུང་བ་ཉེ་བར་བསྒྲུབ་པར་བྱའོ། །
གསོལ་བའི་འོག་ཏུ་ཡང་རུང་ངོ༌། །དགེ་ཚུལ་ཉིད་དུ་ཉེ་བར་སྒྲུབ་པར་བྱེད་པའི་དགེ་སློང་ལ་
གཏད་པར་བྱའོ། །ཅི་ཡོངས་སུ་དག་གམ་ཞེས་དྲིས་ནས་དག་ན་ཉེ་བར་བསྒྲུབ་པར་བྱའོ། །དེ་
ནི་སློབ་དཔོན་ཡིན་ནོ། །གསང་སྟེ་སྟོན་པ་དང་ལས་བྱེད་པ་དང་གནས་སྦྱིན་པ་དང་ཀློག་པ་
ཡང་ངོ་། །དོན་གྲུབ་ན་གྱུར་པ་ཉིད་དོ། །མཁན་པོར་གསོལ་བ་ཁས་བླངས་པ་ན་དེར་གྱུར་
ཏོ། །བརྗོད་པ་ཐ་མ་གང་ཡིན་པའི་ཆ་གསུམ་པ་ལ་གྲུབ་པ་ཉིད་དོ། །དཔེར་ན་གཞན་བརྗོད་
པའི་དུས་ན་དགེ་ཚུལ་ཉིད་བཞིན་ནོ། །འདིར་ཐ་མ་མཁན་པོའི་དོན་ཏོ། །གནས་སྦྱིན་པ་ནི་
ཞག་གཅིག་གནས་ཉིད་ཀྱི་ཕྱིར་ཉེ་བར་གནས་པ་མཐར་ཐུག་ནའོ། །ཀློག་པ་ནི་ཚིགས་སུ་
བཅད་པ་གཅིག་ལན་གསུམ་བཟླས་ནའོ། །ཀློག་པའི་བསམ་པ་མེད་པས་བརྗོད་པ་ནི་ཀློག་
པ་ཉིད་མ་ཡིན་ནོ། །དེ་གཉིས་ལ་གཞན་དུ་ཉེ་བར་མི་བརྗོད་དོ། །གཞན་ལ་མི་བྱའོ། །དོན་གྱི་
སླད་དུ་མཚན་ནས་སྨོས་ཏེ་ཞེས་བྱ་བ་དང་བཅས་པར་མ་སྨྲས་པར་མཁན་པོའི་མིང་མི་གཟུང་
ངོ་། །དགེ་ཚུལ་ཉིད་དུ་ཉེ་བར་སྒྲུབ་པའི་ཆོ་གའོ། །དགེ་འདུན་ལས་བསྙེན་པར་རྫོགས་པར་
བྱའོ། །མཁན་པོ་ཉིད་དུ་ཕྱོགས་པར་གྱུར་པས་ལས་བྱེད་པ་དང་གསང་སྟེ་སྟོན་པའི་དགེ་སློང་
ལ་གསོལ་བ་གདབ་པར་བྱའོ། །མཁན་པོར་གསོལ་བར་བྱའོ། །དེ་རང་གིས་དེ་ལ་ཆོས་གོས་
གསུམ་བྱིན་གྱིས་བརླབ་པར་བྱའོ། །ལྟུང་བཟེད་ཀྱང་མི་ཆུང་ངམ་མི་ཆེའམ་མི་སྐྱ་བའམ་ཞེས་
དགེ་འདུན་ལ་བསྟན་ནས་སོ། །ཐམས་ཅད་ཀྱིས་དེ་ལྟ་བུ་ཉིད་མ་ཡིན་ན་ལྷུང་བཟེད་བཟང་ངོ་
-45



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཞེས་བརྗོད་པར་བྱའོ། །བཀར་ནས་ལས་བྱེད་པས་གསང་སྟེ་སྟོན་པ་ལ་གང་ཡིན་ཞེས་བྱ་
བས་སྨྲར་བཅུག་སྟེ་སྤྲོ་བར་བྱས་ནས་དེ་དགེ་འདུན་ལ་གསོལ་བར་བྱའོ། ཁྱོད་ཉོན་ཅིག་ཅེས་
བྱ་བས་ལྐོག་ཏུ་རྗེས་སུ་བསྟན་པར་བྱའོ། །མ་བོས་ཀྱི་བར་དུ་མ་འོང་པར་སྡོད་ཅིག་ཅེས་སྨྲས་
ནས་རྗེས་སུ་བསྟན་ན་ཞེས་བྱ་བས་དགེ་འདུན་ལ་ཡོངས་སུ་དག་པ་གོ་བར་བྱས་ཏེ། ཅི་མཆི་
ཞིག་གམ་ཞེས་བྱ་བས་འོང་བ་ཞུ་བར་བྱའོ། །ཐམས་ཅད་ཀྱིས་གལ་ཏེ་ཡོངས་སུ་དག་ནའོ་
ཞེས་བརྗོད་པར་བྱའོ། །ལས་བྱེད་པས་བསྙེན་པར་རྫོགས་པ་གསོལ་དུ་གཞུག་གོ །དགེ་
འདུན་ལ་གསོལ་ནས་བར་ཆད་དྲི་བར་བྱའོ། །བསྙེན་པར་རྫོགས་པ་ཉེ་བར་བསྒྲུབ་པར་
བྱའོ། །དེ་མ་ཐག་ཏུ་གྲིབ་ཚོད་རིག་པར་བྱའོ། །དེ་ནི་ཐུར་མ་སོར་བཞི་པ་བཟང་ངོ་། །དེ་ནི་
སྐྱེས་བུ་ཉིད་ཅེས་ཐ་སྙད་དུ་བྱའོ། །ཉིན་མཚན་གྱི་ཆ་སྔ་དྲོ་ལ་སོགས་པ་དང་། དུས་ཚོད་ཀྱང་
ངོ༌། །དེ་དག་ནི་ལྔའོ། །དགུན་གྱི་དུས་དང་། དཔྱིད་ཀྱི་དུས་དང་། དབྱར་གྱི་དུས་དང་།
དབྱར་ཐུང་ངུའི་དུས་དང་། དབྱར་རིང་པོའི་དུས་སོ། །དང་པོ་གཉིས་ནི་ཟླ་བ་བཞི་བཞིའོ། །
འོག་མ་ནི་ཟླ་བ་གཅིག་གོ །དེའི་འོག་མ་ནི་ཉིན་ཞག་གཅིག་གོ །ཐ་མ་ནི་དེས་ཟླ་བ་གསུམ་དུ་
མ་ཆོག་པའོ། །གནས་རྣམས་བརྗོད་པར་བྱའོ། །ལྟུང་བར་འགྱུར་བའི་ཆོས་རྣམས་དང་།བ
དགེ་སྦྱོང་དུ་བྱེད་པའི་ཆོས་རྣམས་ཀྱང་ངོ་། །མཆོག་ཏུ་འདོད་པར་བྱ་བ་ཡང་དག་པ་ཉིད་ཀྱིས་
རྫོགས་པ་ཉིད་བརྗོད་ནས་ཚུལ་ཁྲིམས་ཀྱིས་མཉམ་པར་གྱུར་པ་ཉིད་བསྒྲུབ་པ་ལ་ངེས་པར་
སྦྱར་བར་བྱའོ། །ཚུལ་དང་འབྲེལ་བའི་གཟུགས་བརྙན་དང་། དུལ་བར་གནས་པ་ཉིད་དང་།
དགོས་པ་རྗེས་སུ་སྒྲུབ་པ་ལ་ཡང་ངོ༌། །མ་བརྗོད་པ་ཡང་དག་པར་བླངས་པ་ཡོངས་སུ་ཤེས་
པའི་བསྒྲུབ་པར་འགྱུར་བ་ཉིད་ཀྱང་བརྗོད་པར་བྱའོ། །གུས་པ་ལ་ཡང་ངེས་པར་སྦྱར་བར་ཟླ
བྱའོ། །བསྒྲུབ་པར་བྱ་བ་ཐབས་བརྗོད་པ་དང་བཅས་པ་ཡང་ངོ་། །བསྙེན་པར་རྫོགས་པའི་ཆོ་
གའོ། །
-46



འདུལ་བ་མདོ་རྩ་བ།
གནས་པས་གནས་པ་ལ་མ་ཞུས་པར་བྱ་བ་མི་བྱའོ། །གཤང་བ་དང་གཅི་བ་དང་
༦
སོ་ཤིང་དོར་བ་དང་ཉེ་འཁོར་དང་བཅས་པའི་གཙུག་ལག་ཁང་དུ་མཆོད་རྟེན་ལ་ཕྱག་བྱ་བ་ནི་
མ་གཏོགས་སོ། །གཙུག་ལག་ཁང་ནས་འདོམ་བཞི་བཅུ་རྩ་དགུའི་མཐའ་ཚུན་ཆད་དུ་འགྲོ་བ་
ཡང་ངོ༌། །ལྷུང་བཟེད་དང་ཆོས་གོས་ཀྱི་ལས་དང་ནད་གཡོག་དང་འགྱོད་པ་བསལ་བ་དང་
སྡིག་པ་ཅན་གྱི་ལྟ་བའི་རྣམ་པ་སྤང་བ་ལ་ཨེ་མའོ་བདག་གིས་བྱའོ་ཞེའམ་བྱེད་དུ་གཞུག་གོ་
ཞེས་བརྩོན་པ་ཤས་ཆེན་པོས་བསྒྲུབ་པར་བྱའོ། །ནན་ཏུར་བྱེད་པར་འདོད་པའི་དགེ་འདུན་
ལ་ཨེ་མའོ་དགེ་འདུན་གྱིས་འདི་ལ་ནན་ཏུར་གྱི་ལས་འདི་ལྟ་བུ་མི་བྱའོ་ཞེས་ཀྱང་ངོ་། །བྱས་
ན་བཟོད་པར་བྱའོ། །སྤོ་བ་དང་གཞི་ནས་སྤོ་བར་བྱ་བ་དང་། མགུ་བར་བྱ་བ་དང་གཞི་ནས་
མགུ་བར་བྱ་བ་དང་དབྱུང་བར་འདོད་པ་ལ་སྦྱིན་པར་བྱ་ཞིང་དབྱུང་བར་བྱའོ། །དེས་ཀྱང་དེ་
ལ་དེ་བྱ་སྟེ་ཞུ་བ་ནི་མ་གཏོགས་སོ། །བསྙེན་པར་རྫོགས་ནས་ལོ་བཅུ་མ་ལོན་པར་མཁན་པོ་
ཉིད་དང་གནས་ཉིད་དང་མི་གནས་པར་འདུག་པར་མི་བྱའོ། །འོག་ནས་འབྱུང་བ་དག་ལས་
ལྷན་ཅིག་སྦྱར་བ་གང་དང་ཡང་མི་ལྡན་པས་ནི་མ་ཡིན་ནོ། །ནད་གཡོག་དང་འགྱོད་པ་
བསལ་བ་དང་སྡིག་པ་ཅན་གྱི་ལྟ་བའི་རྣམ་པ་སྤང་བ་དང་། གནས་མངོན་པར་མི་དགའ་བ་
དོར་བ་དག་ལ་བྱེད་དམ་བྱེད་དུ་འཇུག་ནུས་པའོ། །སློབ་པ་ཉིད་ཡན་ཆད་ལྔ་པ་མ་ཡིན་པ་ལ་
ཚུལ་ཁྲིམས་དང་ལྡན་པ་ཉིད་དང་མང་དུ་ཐོས་པ་ཉིད་སྦྱར་རོ། །སྡེ་སྣོད་མངོན་པར་ཤེས་པ་
ཉིད་དོ། །དེ་དག་འཛིན་དུ་འཇུག་ནུས་པ་ཉིད་དོ། །ལྷག་པའི་ཚུལ་ཁྲིམས་དང་སེམས་དང་
ཤེས་རབ་ལ་སློབ་པ་ཉིད་དོ། །སློབ་ཏུ་འཇུག་ཀྱང་ནུས་པ་ཉིད་དོ། །ལྷག་པའི་སྤྱོད་པ་དང་
འདུལ་བ་དང་སོ་སོར་ཐར་པ་ལ་ཡང་དེ་བཞིན་ནོ། །དད་པ་དང་ཚུལ་ཁྲིམས་དང་ཐོས་པ་དང་
གཏོང་བ་དང་ཤེས་རབ་ཕུན་སུམ་པ་ཉིད་དོ། །ཚུལ་ཁྲིམས་དང་ཏིང་ངེ་འཛིན་དང་ཤེས་རབ་
དང་རྣམ་པར་གྲོལ་བ་དང་དེ་ཤེས་པ་དང་མཐོང་བ་རྣམས་ཀྱིས་ཀྱང་ངོ་། །བརྩོན་འགྲུས་
-47



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བརྩམས་པ་ཉིད་དང་། ཤེས་རབ་དང་ལྡན་པ་ཉིད་དང་ཡང་སྦྱར་རོ། །དྲན་པ་དང་ལྡན་པ་
ཉིད་དང་། ནང་དུ་ཡང་དག་གཞག་པ་ཉིད་དང་མཉམ་པར་བཞག་པ་ཉིད་དོ། །སློབ་པ་ཉིད་
དོ། །མི་སློབ་པ་ཉིད་དོ། །བྱུང་བ་དང་བཅས་པ་དང་རྗེས་སུ་བཅས་པ་དང་བཀག་པ་དང་
གནང་བ་མངོན་པར་ཤེས་པ་ཉིད་དོ། །བར་དུ་གཅོད་པ་དང་བར་དུ་གཅོད་པ་མ་ཡིན་པ་
མངོན་པར་ཤེས་པ་ཉིད་དང་སྨྲ་བ་པོ་དང་རྗེས་སུ་སྟོན་པ་ཉིད་དང་གནས་དང་རེ་ཞིག་གི་
གནས་འཆར་འཇུག་ནུས་པ་ཉིད་དང་ཡང་སྦྱར་རོ། །ལྟུང་བ་དང་ལྟུང་བ་མ་ཡིན་པ་དང་ཡང་
བ་དང་ལྕི་བ་ཉིད་མངོན་པར་ཤེས་པ་ཉིད་དང་སོ་སོར་ཐར་པ་དང་རྒྱས་པ་ཐོན་པ་ཉིད་དོ། །
རྒན་པ་མེད་ན་གཞོན་པ་ལ་གནས་བཅའ་བར་བྱའོ། །འདུད་པ་འབའ་ཞིག་མ་གཏོགས་སོ།
ལོ་ལྔ་ལོན་ཅིང་ལྷན་ཅིག་སྦྱར་བ་ཐ་མ་དང་ལྡན་ན་གནས་མ་བཅས་པར་ལྗོངས་རྒྱུར་འགྲོ་
བར་བྱའོ། །གཞན་དུ་ན་གསུམ་རིག་པ་ཡིན་ཡང་མི་བྱའོ། །གནས་ཀྱི་སྐབས་སོ། །རབ་ཏུ་
འབྱུང་བའི་ཕྱིར་ཉེ་བར་འོངས་པ་ལ་མུ་སྟེགས་ཅན་མ་ཡིན་ནམ་ཞེས་དྲི་བར་བྱ་ཞིང་བསྙེན་
པར་རྫོགས་པར་བྱེད་པ་དག་གིས་ཀྱང་བྱའོ། །ཤཱཀྱ་དང་མེ་པ་རལ་པ་ཅན་མ་གཏོགས་པ་
སེམས་མགུ་བར་མ་གྱུར་པའི་མུ་སྟེགས་ཅན་རབ་ཏུ་དབྱུང་བ་དང་བསྙེན་པར་རྫོགས་པར་མི་
བྱའོ། །བཀོལ་བ་དེ་ནི་མུ་སྟེགས་ཅན་དང་ཤཱཀྱ་ལ་སོགས་པའི་མཇུག་གི་མུ་སྟེགས་ཅན་
བཀོལ་བའོ། །དཀོན་མཆོག་རྣམས་ཀྱི་བསྔགས་པ་དང་མུ་སྟེགས་ཅན་རྣམས་ཀྱི་བསྔགས་པ་
མ་ཡིན་པ་ཡང་དག་པར་བརྗོད་པ་ན་མི་གཡོ་བ་ཉིད་ནི་སེམས་མགུ་བར་གྱུར་པ་ཉིད་དོ།
དེའི་དོན་དུ་དེ་དང་མི་ལྡན་པ་དེ་དགེ་བསྙེན་ཉིད་དུ་བྱས་པའི་མཐའ་ཅན་དེ་ལ་དགེ་འདུན་
གྱིས་ལས་ཀྱི་གནས་པ་བྱིན་ལ་ཟླ་བ་བཞིར་གནས་པར་བྱའོ། །དེའི་བྲན་ནི་དགེ་འདུན་ལས་
སོ། །གོས་ནི་མཁན་པོ་ལས་སོ། །ལས་སུ་བསྐོ་བའི་བྱེད་པ་པོ་ཉིད་དོ། །རབ་ཏུ་བྱུང་བའི་
ཕྱིར་ཉེ་བར་འོངས་པ་ལ་ལོ་བཅོ་ལྔ་ལོན་ནམ་ཞེས་དྲི་བར་བྱའོ། །མ་ལོན་པ་བྱ་རོག་སྒྲོད་མི་
-48



འདུལ་བ་མདོ་རྩ་བ།
ནུས་པ་དང་། ནུས་པ་ལོ་བདུན་མ་ལོན་པ་རབ་ཏུ་དབྱུང་བར་མི་བྱའོ། །དགེ་ཚུལ་གཅིག་
ལས་ལྷག་པ་ཉེ་བར་བཞག་པར་མི་བྱའོ། །གལ་ཏེ་སོ་སོར་རབ་ཏུ་འབྱུང་བར་མི་འདོད་ན་
རབ་ཏུ་ཕྱུང་ལ་རྒན་པ་བསྙེན་པར་རྫོགས་པར་བྱའོ། །གལ་ཏེ་མ་ལོན་ན་གཞན་ལ་རེ་ཞིག་
གནས་པའི་དོན་དུ་གཏད་པར་བྱའོ། །དེས་དེ་དབྲོག་པར་མི་བྱའོ། །བསྙེན་པར་རྫོགས་པར་
བྱའོ། །མི་སྟེར་བ་ལས་མཐུས་བཀུག་སྟེའོ། །བཀོལ་བ་བྲན་ནོ། །ཡིན་ནམ་བཏང་ལ་ཁྱོད་ལ་
ལ་ལའི་བུ་ལོན་མང་ཡང་རུང་ཉུང་ཡང་རུང་ཅུང་ཟད་ཆགས་པ་མེད་དམ་ཞེས་བྱའོ། །རབ་ཏུ་
འབྱུང་བར་འདོད་པ་ཕ་མ་གསོན་ཞིང་དེ་གཉིས་ཀྱིས་མ་གནང་བ་ཡུལ་ཐག་མི་རིང་བ་ནི་ཞག་
བདུན་པ་བསྲེལ་བར་བྱའོ། །དེ་ཡུལ་ཐག་རིང་ན་ཡང་དགེ་འདུན་ལ་མ་ཞུས་པར་རབ་ཏུ་
དབྱུང་བར་མི་བྱའོ། །རབ་ཏུ་དབྱུང་བར་འདོད་པའི་ཟན་ནི་དགེ་འདུན་གྱིས་བྱིན་ན་རུང་ངོ༌། །
བཀོལ་བ་ཕ་མས་གནང་ངམ་མཇུག་ཏུ་ཡུལ་ཐག་རིང་བ་ནི་མ་གཏོགས་སོ། །ཉེ་བར་འོངས་
པ་ལ་ནད་པ་མ་ཡིན་ནམ་ཞེས་དྲི་བར་བྱའོ། ཁྱོད་ལ་ནད་གང་ཡང་རུང་བ་མེད་དམ་ཞེས་བྱར་
ཡང་རུང་ངོ༌། །བསྙེན་པར་རྫོགས་པར་བྱེད་པ་དག་གིས་བྱེ་བྲག་ཏུའོ། །ནད་པ་རབ་ཏུ་དབྱུང་
བ་དང་བསྙེན་པར་རྫོགས་པར་མི་བྱའོ། །བཀོལ་བ་ཆད་པ་ཡན་ཆད་དོ། །འདི་ལ་སྐྱེ་བའི་
ཆོས་ཉིད་མེད་པར་ཡང་འདྲའོ། །དེ་ལྟ་བུའི་རྟགས་ཅན་ནི་བསྙིལ་བར་བྱའོ། །སྤྲུལ་པའོ། །མ་
ནིང་ངོ༌། །དེ་ནི་རྣམ་པ་ལྔའོ། །སྐྱེས་ནས་དང་། ཟླ་བ་ཕྱེད་པ་དང་། འཁྱུད་ནས་ལྡང་བ་དང༌།
ཕྲག་དོག་ཅན་དང་། ཉམས་པའོ། །འདི་ལས་ཐ་མ་ནི་ཉེས་པ་བརྟེན་ན་བསྙིལ་བའོ། །རྐུ་
ཐབས་སུ་གནས་པའོ། །བསྙེན་པར་རྫོགས་པའི་ཆོ་ག་མ་བྱས་པ་ཉིད་དམ་མ་ཆགས་པ་ཉིད་
དུ་ཤེས་ལ་ལན་གཉིས་སུ་དགེ་འདུན་དང་ལྷན་ཅིག་ལས་ཉམས་སུ་མྱོང་བར་གྱུར་པ་ཉིད་ན་
དེ་ཉིད་ཡིན་ནོ། །མུ་སྟེགས་ཅན་ཞུགས་པའོ། །རབ་ཏུ་འབྱུང་བ་འདི་ཡང་དག་པར་བླངས་པ་
ལྟ་བ་དེ་དང་ལྡན་པ་ཆོས་གོས་འདི་བོར་ཏེ་རྒྱལ་མཚན་དེས་དེར་སྐྱ་རེངས་ཤར་ན་དེ་ཉིད་ཡིན་
-49



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནོ། །དེ་མ་བྱས་པ་ཡང་རྐུ་ཐབས་དང་འདྲའོ། །མ་བསད་པ་དང་ཕ་བསད་པ་དང་དགྲ་བཅོམ་
པ་བསད་པ་དང་། དགེ་འདུན་གྱི་དབྱེན་བྱས་པ་དང་། དེ་བཞིན་གཤེགས་པ་ལ་ངན་སེམས་
ཀྱིས་ཁྲག་ཕྱུང་བ་དང་། དགེ་སློང་མ་སུན་ཕྱུང་བ་དང་། ཕམ་པར་འགྱུར་བ་བཞི་ལས་ལྟུང་བ་
གང་ཡང་རུང་བ་ཞིག་བྱུང་བ་མ་ཡིན་ནམ་ཞེས་སོ། །རྒྱུ་ལས་བཟློག་པའི་ཆད་པ་ཁས་མི་ལེན་
པ་དག་རབ་ཏུ་དབྱུང་བ་དང་བསྙེན་པར་རྫོགས་པར་མི་བྱའོ། །བསྙེན་པར་རྫོགས་ན་བཟོད་
པ་གསོལ་ཟིན་པ་ཡིན་ནོ། །གལ་ཏེ་བསྙེན་པར་རྫོགས་ནས་ཁས་མི་ལེན་པ་ནི་ཚོགས་པ་ཡོད་
ན་ཡང་ཆད་པས་བཅད་དོ། །གལ་ཏེ་མ་མཐོང་ངོ་ཞེས་བརྫུན་ཟེར་ན་ལྟུང་བྱེད་དོ། །ལག་རྡུམ་
དག་དང་རྐང་རྡུམ་དང་། །ལག་སོར་ཟླུམ་པོར་འཇས་པ་དང་། །མཆུ་མེད་ལུས་ལ་རྨ་མཚན་
ཅན། །རྒན་ཆེས་པ་དང་གཞོན་ཆེས་དང་། །ཐེང་པོ་སྨད་འཆལ་ཞར་བ་དང་། །ལག་སོར་
རྡུམ་རྒུར་མིའུ་ཐུང་དང་། །ཝ་བ་ལྐུགས་པ་འོན་པ་དང་། །རྟེན་འཕྱེ་དང་ནི་རྐང་བམ་དང༌།།
བུད་མེད་ཀྱིས་དུབ་ཁུར་གྱིས་དུབ། །མི་གང་ལམ་གྱིས་དུབ་རྣམས་དང་། །ཡ་ཟ་མ་ལུག་
གཏའ་གམ་དང་། །དེ་ལྟ་བུ་ཡི་མི་རྣམས་ནི། །དྲང་སྲོང་ཆེན་པོས་དགག་པར་མཛད། །མཛེས་
པ་རབ་ཏུ་དབྱུང་བ་དང་། །ཡོངས་སུ་དག་པ་བསྙེན་རྫོགས་པར། །རྫོགས་སངས་རྒྱས་ཀྱིས་
རབ་མཁྱེན་ཏེ། །བདེན་པའི་མཚན་གྱིས་བཀའ་སྩལ་ཏོ། །བསྡུ་བར་བྱ་བའི་སྐབས་རྫོགས་ཏེ
རབ་ཏུ་འབྱུང་བའི་གཞི་རྫོགས་སོ།། །།
༈ བཀོལ་བ་རྒྱལ་པོས་བཀྲབས་པའོ། །རྒྱལ་པོས་མ་གནང་བ་ཡུལ་ཐག་མི་རིང་
བའོ། །བཀོལ་བ་ཆོམ་རྐུན་པར་གྲགས་པའོ། །ལྷུམ་མཁན་དང་གདོལ་པ་དང་གཡུང་པོ་དང་
དེ་ལྟ་བུ་རབ་ཏུ་དབྱུང་བར་མི་བྱའོ། །ལག་རྡུམ་ལ་སོགས་པ་ནི་མཚོན་པ་ཡིན་ནོ། །སྐྱ་སེར་
དང་ནི་སྒྲ་སེར་སྐྱ། །དེ་བཞིན་སྐྲ་ནི་ལྗང་གུ་ཁ། །མི་རྣམས་སྐྱ་ནི་དཀར་བ་དང་། །གླང་ཆེན་སྒྲ་
འདྲ་སྒྲ་མེད་དང་། །མགོ་འབར་འབུར་ཅན་གླང་པོ་ཆེ། །ཧ་ཅང་སྦོམ་དང་ལུས་གླེབས་འདྲ། །
-50



འདུལ་བ་མདོ་རྩ་བ།
བོང་བུ་ཕག་གི་མགོ་ལྟ་བུ། །མགོ་གཉིས་པ་དང་མགོ་ཆུང་དང་། །གླང་ཆེན་རྣ་འདྲ་རྟ་རྣ་འདྲ།།
བ་ལང་རྣ་འདྲ་སྤྲེའུ་རྣ་འདྲ། །བོང་བུའི་རྣ་འདྲ་ཕག་སྣ་འདྲ། །རྣ་གཅིག་པ་དང་རྣ་མེད་དང་། །
མིག་དམར་ཧ་ཅང་མིག་ཆེས་དང་། །མིག་ཆུང་མིག་ནི་ཧ་ཅང་སེར། །ཤེལ་མིག་མིག་ཆུ་བུར་
ལྟ་བུ། །མིག་གཅིག་པ་དང་མིག་མེད་དང་། །གླང་ཆེན་སྣ་འདྲ་རྟ་སྣ་འདྲ། །བ་ལང་སྣ་འདྲ་
སྤྲེའུ་སྣ་འདྲ། །བོང་བུའི་སྣ་འདྲ་ཕག་སྣ་འདྲ། །སྣ་བུག་གཅིག་དང་སྣ་མེད་དང་། །གླང་ཆེན་
ཀོས་འདྲ་རྟ་ཀོས་འདྲ། །བ་ལང་ཀོས་འདྲ་སྤྲེའུ་ཀོས་འདྲ། །བོང་བུའི་ཀོས་འདྲ་ཕག་ཀོས་
འདྲ། །ཀོས་སྨྱུང་དང་ནི་ཀོས་མེད་དང་། །གླང་ཆེན་སོ་འདྲ་རྟ་སོ་འདྲ། །བ་ལང་སོ་འདྲ་སྤྲེའུའི་
སོ་འདྲ། །བོང་བུའི་སོ་འདྲ་ཕག་སོ་འདྲ། །སོ་གཅིག་པ་དང་སོ་མེད་དང་། །མགུལ་རིངས་
ཆེས་དང་མཇིང་ནུབ་དང་། །ཕྲག་མིག་དང་ནི་ཆེས་སྒུར་དང་། །ཕོ་མཚན་ཆད་དང་རྨིག་
རླུགས་དང་། །ཚིག་གཅིག་པ་དང་རླིག་མེད་དང་། །ཧ་ཅང་རིང་དང་ཧ་ཅང་ཐུང་། །སྐེམ་པོ་མ་
འོས་ངལ་སྐྱེན་དང་། །ཤ་མདོག་ཁ་དོག་རྣམ་བཞི་དང་། །དེ་བཞིན་གྱོལ་པོ་ལུས་ཉམས་སོ། །
རྣམ་པ་དེ་ལྟ་བུ་དག་གིས་དགག་པ་དེ་ཡང་རབ་ཏུ་གཟུང་བར་བྱའོ། །རིགས་དང་ལུས་ལ་
སྐྱོན་ཆགས་པ་རབ་ཏུ་བྱུང་བ་ནི་ཉེ་བར་བཞག་པར་མི་བྱའོ། །དུ་མ་མཁན་པོ་གཅིག་པ་
གསུམ་མན་ཆད་ཚིག་གཅིག་གིས་བསྙེན་པར་རྫོགས་པར་བྱར་རུང་ངོ་། །དུས་མཉམ་པ་
རྣམས་ནི་གཅིག་ལ་གཅིག་ཕྱག་མི་བྱའོ། །སྔར་འོངས་པ་དང་པོ་ཡིན་ནོ། །དགོན་པ་བས་སྐུ་
སོར་གཉིས་ལས་ལྷག་པར་མི་བཞག་གོ །གྲོང་མཐའ་བས་ནི་དེའི་འོག་མ་ཉིད་ལས་མི་
བཞག་གོ །སྐྲ་བ་ལང་གི་སྤུ་འདྲ་བར་མི་བྲེག་གོ །རྨ་ཡི་ཐན་ཀོར་ནི་མ་གཏོགས་སོ། །གཙུག་
ཕུད་བྱེད་དུ་མི་གཞུག་གོ །འདོམས་ཀྱི་སྤུ་བྲེག་ཏུ་མི་གཞུག་གོ །རྨ་ཡི་ཆེད་དུ་གཞན་གྱིས་མི་
འཚོ་ན་མཁས་པ་གནས་བརྟན་གནས་བརྟན་དག་ལ་དྲིས་ཏེ་འབྲེག་ཏུ་གཞུག་གོ །བྱིན་པའི་
སྤུ་བྲེག་པ་ཡང་དེའི་ཕྱིར་མ་ཡིན་པར་བྱེད་དུ་མི་གཞུག་གོ །ལུས་གཞན་གྱི་ཡང་མི་བྱའོ། །
-51



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སེན་མོ་སྤུ་གྲིའི་སོ་ལྟ་བུའམ་སྟེའུའི་ཁ་ལྟ་བུར་བྲེག་པར་བྱའོ། །དེ་དག་སྤྱིལ་བར་མི་བྱའོ། །དྲི་
མ་བསལ་བའི་ཕྱིར་བྲུད་པར་བྱའོ། །ཆོས་གོས་གྱོན་བཞིན་དུ་སྐྲ་དང་ཁ་སྤུ་བྲེག་པར་མི་བྱའོ།།
སྐྲ་བཟེད་བཅང་བར་བྱའོ། །མེད་ན་རྔུལ་གཟན་གྱིས་སོ། །གདིང་བར་ཡང་མི་བྱའོ། །གང་དུ་
དགེ་འདུན་ཕྱག་དར་ཕྱགས་པར་ཡང་མི་བྱའོ། །རྒན་པོ་དང་ནད་པ་དང་རླུང་དང་ཉི་མ་དང་
ཆར་པ་དག་ལ་ཁྱམས་ལ་སོགས་པར་འབྲེག་ཏུ་གཞུག་པར་བྱའོ། །ཕྱོགས་དེ་བྱི་དོར་བྱའོ། །
སྐྲ་ནི་ཕྱག་དར་ཁྲོད་དུ་དོར་རོ། །སེན་མོ་བཅད་པ་ཡང་དེ་བཞིན་ནོ། །དེ་འདོད་ཆགས་དང་
བྲལ་བ་མ་ཡིན་ན་དགེ་སློང་མས་ཞལ་ཏ་མ་བྱས་པར་སྐྱེས་པས་སྐྲ་མི་བྲེག་གོ །ཀུན་ཏུ་ཆགས་
པར་གྱུར་ན་ཞལ་ཏ་བྱེད་པ་མོས་རྗེས་སུ་བསྟན་པར་བྱའོ། །དྲན་པ་ཉེ་བར་ཞོག་ཅིག །ཅི་རྣག་
གི་ལུས་འདི་ལ་སྙིང་པོ་ཡོད་དམ་ཞེས་སོ། །འབྲེག་མཁན་ལ་ནི་མ་དང་སྲིང་མོའི་འདུ་ཤེས་ཉེ་
བར་ཞོག་ཅིག་ཅེས་སོ། །དེ་བྱས་ནས་ཁྲུས་བྱའོ། །ཡང་ན་ཡན་ལག་ལྔའི་ཁྲུས་ཀྱང་ངོ༌། །སྒྲེན་
མོར་ཁྲུས་མི་བྱའོ། །དགེ་སློང་མས་སྐྱེས་པའི་ཆུ་ངོགས་སུ་མི་བྱའོ། །བུད་མེད་ཀྱི་ཆུ་ངོགས་སུ་
ཡང་ཕྱེ་མས་མི་བྱའོ། །མོན་སྲན་སྡེའུ་ལ་སོགས་པའི་ཕྱེ་མ་དྲིས་བསྒོས་པ་རུང་ངོ་། །དེ་ནི་བླང་
བར་བྱའོ། །ནད་པས་ནི་སྨན་གྱིས་བགོས་པ་ཡང་ངོ་། །དགེ་སློང་མས་བུད་མེད་ལ་ཕྱེ་མས་མི་
གཏོར་རོ། །ཤམ་ཐབས་ཀྱི་ཐ་མ་ཉིད་ཀྱི་མདུན་དང་རྒྱབ་ཀྱི་མཐའ་མ་མདུད་པར་སྐས་ལ་མི་
འཛེག་གོ །གཞན་གྱི་དུས་སུ་དེ་ལྟར་མི་བྱའོ། ཁ་མ་བཀབ་པར་གདངས་པར་མི་བྱའོ། ཁྲུས་
རས་བཅང་བར་བྱའོ། །ཉི་ རིམ་ལ་ནི་སྲོག་ཆགས་དག་ཀུན་ཏུ་འཆགས་སོ། །ཆོས་གོས་
གསུམ་པར་ཀྱང་ངོ༌། །མེད་ན་མདུན་དང་རྒྱབ་ནས་ལོ་མ་དག་གིས་གླན་ལ་དབེན་པའི་
ཕྱོགས་སུ་ཁྲུས་བྱའོ། །སྲོག་ཆགས་ཆགས་ན་བཤལ་བས་མེད་པར་འགྱུར་རོ། །དེ་གཙུག་
ལག་ཁང་དུ་ནི་སྟོར་ཁུང་དུའོ། །བཙོག་ཆུ་ཡང་དབོ་བར་བྱའོ། ཁྲུས་ཁང་བྱའོ། །དེར་སོ་ཕག་
གི་གཅལ་དགྲམ་མོ། །སྟོར་ཁུང་གདོད་དོ། །ལྗན་ལྗིན་བསལ་བར་བྱའོ། །སྟོར་ཁུང་དུ་ཁྲུས་
-52



འདུལ་བ་མདོ་རྩ་བ།
བྱེད་ན་དེ་མི་འབྱུང་ངོ་། །སོ་ཕག་གི་དུམ་བུས་བྲུད་པས་རྐང་པ་གཉིས་ལས་གཞན་པའི་ལུས་
ལ་བྲུད་པར་མི་བྱའོ། །དེ་ནི་རྣོན་པོ་དང་བཞར་བཅད་གཉིས་ཀྱི་དཔེ་ཡིན་ནོ། །ཉ་ལྕིབས་ནི་
མེས་སྦྱོང་ངོ༌། །དགེ་སློང་མས་ནི་གང་དུ་ཡང་ཁུ་ཚུར་དག་དང་གོས་དྲིལ་བ་དག་ཡན་ལག་
གང་གིས་ཀྱང་དྲུད་པར་མི་བྱའོ། །གཤེར་འགྱུར་གྱི་ཆུ་དང་མ་བྲལ་བས་ཆོས་གོས་བགོ་བར་
མི་བྱའོ། །ལུས་ཕྱིས་བཅང་བར་བྱའོ། །མེད་ན་ཡུད་ཙམ་ཙོག་པུར་འདུག་ལ་ཁྲུས་རས་ཀྱིས་
ཕྱི་བར་བྱའོ། །བསྲོ་ཁང་བསྟེན་པར་བྱའོ། །བསྲོ་ཁང་གི་བྱ་བ་ནི་གྲམ་ས་ཆེ་བར་བཟང་ངོ༌། །
དཀྱིལ་དུ་སྐར་ཁུང་ཕྱི་རུབ་ལ་ནང་ཡངས་པ་རྒྱ་མཚོའི་རྣམ་པ་ལྟ་བུར་གདོད་དོ། །དེར་སྐར་
ཁུང་དྲ་བ་ཅན་དང་སྒོ་གླེགས་དང་འཁོར་གཏན་དང་གནམ་གཟེར་དང་འཕྲེད་གཏན་དང་
བཅས་པར་གཞུག་གོ །དབྱུག་གུ་སྐམ་ཁ་ཡང་ཉེ་བར་བཞག་གོ །སྒོར་སྒོ་གླེགས་དང་སྒོ་
གཏན་དང་ཡང་མིག་དང་ལག་གཟུང་ལེགས་པར་བྱའོ། །ཆུ་དྲོན་བཞག་པའི་ཕྱིར་ནང་གི་
ཕྱོགས་སུ་བཞག་སྟེགས་བྱའོ། །མེ་བུད་པའི་གནས་ཀྱི་སར་སོ་ཕག་གི་གཅལ་བྱའོ། །མི་
འཆི་བར་བྱ་བའི་ཕྱིར་སྦ་བར་བྱའོ། །དེའི་ཆེད་དུ་ལྕགས་ཀྱི་ཐལ་ཕྱགས་བཅང་བར་བྱའོ། །
མེ་འབར་བ་ན་མི་སྨྲ་བར་བྱ་བའི་ཕྱིར་འཇུག་པ་བསྡད་པར་བྱའོ། །བོག་པ་མི་འབྱུང་བར་བྱ་
བའི་ཕྱིར་དང་ཕྱེ་དང་ཡུངས་མར་དུ་བསྲེས་པ་དག་མེར་བླུགས་སོ། །དྲི་མི་ཞིམ་པ་བསལ་
བའི་ཕྱིར་བདུག་སྤོས་བླུགས་སོ། །མཆི་མ་འཛག་ན་ནས་ཀྱི་བག་ཟན་གྱིས་བཅད་དོ། །སྐྱུ་རུ
རའི་ཕྱེ་མ་སྤྲུས་པའི་ཆང་བུས་ཀྱང་ངོ་། །དེ་རྩྭ་བམ་གྱི་སྟན་གདིང་ངོ་། །ས་གཞིར་སྐྱེ་བ་ཉིད་
ཀྱིས་སམ་སྦྲངས་པས་གཤེར་བའི་རྩྭ་གཤེར་བ་དག་དགྲམ་མོ། །གཡན་པ་ཕྲུག་པའི་ཆེད་དུ་
ལྕགས་ཀྱི་ཕྲུག་སྤྱད་བྱའོ། །རྫས་ཀྱི་བླས་ལུང་མིག་ནས་ཐག་གུས་བཏགས་ཏེ་དབེན་པར་
བཞག་གོ །དེ་ལ་དྲི་མ་མེད་པ་ཉིད་དུ་བསྒྲུབ་པའི་ཕྱིར་མེས་རུང་བར་བྱའོ། །དེར་ཁྲུས་མི་
བྱའོ། །དེའི་ཆེད་དུ་ཁྲུས་ཁང་བྱའོ། ཁྲུས་ཆུ་ལྡུགས་པའི་ཆོས་གོས་དག་མི་ཉམས་པར་བྱ་བའི་
-53



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཕྱིར་སོ་ཕག་གིས་སྔོན་པའི་ཁྲུས་དོང་བྱའོ། །དེ་ལ་སྟོར་ཁུང་གདོད་དོ། །ཆུ་ཧ་ཅང་ཚན་ཕྱི་མ་
རྣམས་ལ་སྦྲན་པར་བྱའོ། །དེར་གྲང་མོས་བསྲེའོ། །ཆག་ཆག་གིས་ཆུ་ལ་སོགས་པ་ཡང་ངོ་། །
ཐལ་བ་དང་བ་ལང་གི་ལྕི་བ་དང་སོ་ཤིང་གིས་བཀང་བའི་གྱོ་མོ་དག་གཞག་པར་བྱའོ། །གལ་
ཏེ་ཉམས་དམས་པར་གྱུར་ན་ཁྱེའུ་སུས་བྱའོ། །དེར་ངོ་མི་ཤེས་པ་ཞིག་ཤན་བསྲེ་བས་ཉེ་བར་
གནས་པར་གྱུར་ན་དེར་གཏོགས་པས་ངེས་པར་ཤེས་པར་བྱ་བའི་ཕྱིར་དྲི་བར་བྱ་ཞིང་། དེའི་
ཆེད་དུ་མི་འཇུག་པར་བྱ་བའི་ཕྱིར་དགེ་སློང་བསྒོ་བ་བསྐོའོ། །དེར་མ་དད་པ་དག་འཇུག་ཏུ་མི་
གཞུག་གོ །དེར་བྱི་དོར་གྱི་ལས་ནི་ལྷན་ཅིག་གནས་པ་དང་ཉེ་གནས་དག་གིས་བྱའོ། །
གཞན་ལས་ནི་གཞོན་རབས་དག་གིས་བྱའོ། །སྦྱར་བ་དང་ཟངས་དང་འབྲུ་མར་དང་སོ་ཤིང་
དང་བ་ལང་གི་ལྕི་བ་དང་ས་དང་ཕྱེ་མ་དང་ཆུ་ལ་སོགས་པ་ཉེ་བར་བཞག་པ་དང་། ཤིང་
བརྟག་པ་དང་དྲིལ་ཕྱིས་དང་སྣུམ་གྱིས་བསྐུ་བ་དང་། བཀྲུ་བ་དང་ཕྱགས་པ་དང་ཕྱག་དར་
དོར་བ་ལ་སོགས་པའོ། །དེ་དག་གི་ནི་གཅིག་གིས་གཅིག་ལའོ། ཁྲིའུ་དང་ཉ་ཕྱིས་དག་ཀྱང་
གཙང་སྦྲ་ཉིད་བྱས་ནས་གནས་ཇི་ལྟ་བར་བཞག་གོ །སྣོད་སྤྱད་ཐམས་ཅད་ལ་ཆོ་ག་དེ་བཞིན་
ནོ། །ཡོ་བྱད་ཐམས་ཅད་ལེགས་པར་སྦ་བ་དང་བྱི་དོར་བྱའོ། །དེར་སྒྲ་བསྐྱུངས་ཏེ་འཇུག་པར་
བྱའོ། །མཛེས་པར་རོ། །ལེགས་པར་བསྡམས་པ་དང་སྤྱོད་ལམ་མཛེས་པ་དང་ཤེས་བཞིན་
དུའོ། །མདུན་དུ་འདུག་སྟེ་མེ་མི་འདེའོ། །འདུ་འཛིའི་གཏམ་སྤང་ངོ་། །འཕགས་པ་མི་སྨྲ་བ
ཉིད་ལ་དམིགས་པས་སོ། །མཇུག་ཏུ་རྒྱུན་ཆགས་གསུམ་པ་གདོན་ནོ། །གོས་གཅིག་པས་བྱི་
དོར་གྱི་ལས་མི་བྱའོ། །ལུས་ཀྱིས་དེ་མ་དད་པ་བྱེད་དུ་མི་གཞུག་གོ །འདི་དང་གོང་མ་ལ་ཡ་
བསྟན་པ་ནི་དད་པ་ཅན་དུ་འདོད་དོ། །སེངྒེ་ལྟ་བུས་ཝ་ལྟ་བུ་ལ་བསྙེན་བཀུར་མི་བྱའོ། །སློབ་
དཔོན་དང་མཁན་པོ་ནི་མཆོག་ཏུ་ཚུལ་ཁྲིམས་འཆལ་བ་ལ་ཡང་བསྙེན་བཀུར་བྱའོ། །ཕ་མ་
དང་ནད་པ་དག་ནི་ཁྱིམ་པ་ཡིན་ན་ཡང་ངོ་། །ལེགས་པར་སྦྱར་བའི་ཁྲུས་ཀྱིས་བཀྲུའོ། །རླུང་
-54



འདུལ་བ་མདོ་རྩ་བ།
འདྲེན་པའི་རྩ་བ་དང་སྡོང་བུ་དང་ལོ་མ་དང་མེ་ཏོག་དང་འབྲས་བུ་བསྐོལ་བས་ཁྲུས་བྱ་བ་ནི་
དེའི་མིང་ཡིན་ནོ། །བསྐུ་མཉེ་བྱས་ནས་དེ་ནི་མི་རྩུབ་པ་ཉིད་ཀྱི་ཕྱིར་རོ། །དེ་དང་དབྲལ་བའི་
ཕྱིར་ཁྲུས་ཆལ་གྱིས་སོ། །སྔ་མའི་ཆེད་དུ་ཆུའི་བུམ་པ་ཕྱི་མར་སྣུམ་ཐིགས་པ་གཉིས་སམ་
གསུམ་བླུགས་སོ། །ལྕགས་ཀྱི་གཞོང་རིངས་སུ་ཁྲུས་བྱའོ། །དེ་ནི་ནད་པས་བཅང་བར་བྱའོ།།
དེའི་སྟེང་དུ་ཁ་གབ་གཞུག་གོ །དེར་གཉའ་བར་སྔས་ནང་ཚངས་ཅན་གཞུག་གོ །གར་བབ་
བབ་ཏུ་རྐང་པ་མི་བཀྲུའོ། །དེའི་གནས་ནི་ཝ་ཁར་རོ། །རྐང་ཁྲུས་ཀྱི་གཞི་བྱའོ། །གཙུག་ལག་
ཁང་གི་སྟེང་གི་ཤར་ལྷོའི་མཚམས་སུའོ། །རུས་སྦལ་གྱི་རྣམ་པ་འདྲ་བར་རྩུབ་པར་རོ། །ཆོལ་
ཟངས་ས་ལས་བྱས་པ་བཞག་པར་བྱའོ། །ཞབས་གླང་པོ་ཆེའི་རྨིག་མཐིལ་འདྲ་བ་སྙིང་པོ་ཅན་
ནོ། །དབུས་ན་ཡོད་པ་ཀ་དམ་པའི་མེ་ཏོག་འདྲ་ལ་རྩུབ་པ་དང་ངོ་། །བཀྲུས་ནས་ཁ་བུབ་ཏུ་
བཞག་གོ །དགེ་འདུན་གྱི་ནི་ཁང་ཐོག་ཏུའོ། །གང་ཟག་གི་ནི་གནས་ཁང་གི་སྒོ་གླེགས་ཀྱི་
ཕག་ཏུའོ། །གཙུག་ལག་ཁང་གི་ཕྱོགས་གང་དུ་ལྷུང་བཟེད་ཀྱི་བྱི་དོར་ལ་སོགས་པ་བྱས་པ་
དེར་ཆུས་བྱུག་གོ །ཡང་ན་བསྐུའོ། །མདུང་རྩེའི་རྣམ་པ་ལྟ་བུའམ་རྫ་རྔའི་རྣམ་པ་ལྟ་བུར་རོ། །
བ་ལང་གི་ལྕི་བའམ་འཇིམ་པས་སོ། །དཀོན་མཆོག་གི་དོན་ཉིད་དུ་བརྐུ་བ་ལ་ནི་རྣམ་པ་ངེས་
པ་མེད་དོ། །ལྷུང་བཟེད་མེད་པར་རབ་ཏུ་དབྱུང་བ་དང་བསྙེན་པར་རྫོགས་པར་མི་བྱའོ། །
ཆུང་ངུ་དང་ཆེན་པོ་དང་སྐྱ་བས་ཀྱང་མི་བྱའོ། ཁའི་ཆའི་མཐའ་ཁོ་ན་ནས་མཐེ་བོའི་ལྟོ་གང་
གིས་ལྷག་མར་འབྲས་ཐུག་པོ་ཆེ་མ་ག་དྷའི་བྲེའུ་ཆུང་གང་བཙོས་པ་སྲན་ཚོད་དང་བཅས་པ་
ལྷག་པ་ནས་དོའི་བར་དེ་ཤོང་བ་དེ་ནི་རིགས་པ་ཡིན་ནོ། །དགེ་སློང་མས་དགེ་སློང་གི་ཆུང་ངུ་
ལས་ལྷག་པར་མི་བཅང་ངོ༌། །དེས་དེའི་གཞིར་ཞ་ཉེའི་དབྱར་འདབ་བཞག་པར་བྱའོ། །བྱང་
ཆུབ་དང་པ་ཏ་ལའི་ལོ་མའམ་ལག་མཐིལ་གྱི་རྣམ་པ་ལྟ་བུའོ། །ཚད་ལས་ཀྱང་ངོ༌། །བརྙན་
པོས་ཀྱང་དེ་ཉིད་དང་བཅས་པ་ཡིན་ནོ། །ལྔ་པོ་ཡང་དེ་བཞིན་ནོ། །དབྱར་དག་ལྷུང་བཟེད་
-55



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མེད་དུ་མི་རུང་ངོ༌། །ལྗོངས་རྒྱུ་ཞིང་འགྲོ་བར་མི་བྱའོ། །འཇིགས་པ་དང་བཅས་པ་ཉིད་དུ་ལྷུང་
བཟེད་ཆུང་ངུས་འགྲོ་བར་བྱའོ། །མེད་ན་རབ་ཏུ་དབྱུང་བར་བྱའོ། །འགྲེང་བཞིན་དུ་ལྷུང་
བཟེད་དབྱུང་བ་དང་གཞུག་པ་དང་བསྐམ་པར་མི་བྱའོ། །རན་པར་སྤྱད་པར་བྱའོ། །གཞན་
གྱིས་སྤངས་པ་དེར་མི་བླུགས་སོ། །དེས་ཕྱག་དར་མི་དོར་རོ། །ངན་པ་ཡང་མི་དོར་རོ། །ལག་
པ་དང་ཁས་ཆུ་མི་བླུགས་སོ། །དགེ་ཚུལ་བག་མེད་པའི་ཆོས་ཅན་ལ་བྱི་དོར་བྱེད་དུ་མི་གཞུག་
གོ །བྱེ་མ་ཅན་དང་ལྕི་བས་མི་བྱའོ། །ཧ་ཅང་གཤེར་བཞིན་དུ་འཕྱིར་མི་གཞུག་གོ །ཧ་ཅང་
བསྐམ་པར་མི་བྱའོ། །རྡོའི་སྟེང་དུ་མི་བཞག་གོ །མི་གཙང་བའི་ཕྱོགས་སུ་མི་བཞག་གོ །གར་
བབ་བབ་ཏུ་མ་ཡིན་ནོ། །དེར་མི་བཞག་གོ །དེའི་ཆེད་དུ་ངོས་ཁུང་བྱའོ། །གཙུག་ལག་ཁང་
དང་ཁང་ཁྱིམ་དག་རྩིག་པའི་ཚེ་བྱའི། རྩིག་པ་བརྐོ་བས་ནི་མ་ཡིན་ནོ། །དགོན་པ་བ་རྣམས་
ཀྱིས་སྐོན་བུ་ཁ་སྦྱར་བྱའོ། །ལྕག་མའམ་སྲད་བུ་ལས་བྱས་པའོ། །ལྕི་བ་དང་སས་བྱུགས་པའོ།
ཁ་གབ་རྣམ་པ་དེ་ལྟ་བུ་དང་བཅས་པས་སོ། །དེ་ནི་གཟར་ཐག་གིས་ཤིང་ལ་དཔྱངས་ན་
བཟང་ངོ༌། །ས་ལ་མི་བཞག་གོ །དེ་གཞན་དུ་མི་བསྐུར་རོ། །སྣོད་དུ་བཅུག་སྟེ་བསྐུར་བར་བ
བྱའོ། །ལག་པས་མི་བསྐུར་རོ། །བསྐུར་བ་ནི་ལུང་ཐག་བཏགས་ཏེ་མཆན་ཁུང་གིས་སོ། །
ལྷུང་བཟེད་དང་སྨན་དང་པར་བུར་དག་སྣོད་ཐ་དད་པར་གཞུག་གོ །དེ་དག་བཅང་བར་
བྱའོ། །དེ་དག་ལ་དཔྱང་བའི་ལུང་ཐག་མཉམ་པར་གདགས་པར་མི་བྱའོ། །སྡུག་བསྔལ་མི་
འདོད་པས་ནི་ཞེང་ཆུང་ངུ་དག་ཀྱང་ངོ༌། །ཞུམ་པར་མི་འགྱུར་བར་བྱ་བའི་ཕྱིར་དབུས་སུ་ཕྱིང་
བུས་སྦྱར་བར་བྱའོ། །དེ་གནས་པར་བྱ་བའི་ཕྱིར་མདོ་མདོར་བྱ་རོག་རྐང་བྱའོ། །ལྷུང་བཟེད་
མིག་བཞིན་དུ་བསྐྱང་བར་བྱའོ། །སྣམ་སྦྱར་པགས་པ་དང་འདྲ་བར་རོ། །ཆོས་གོས་ལྷག་མ་
ཡང་ངོ༌། །བཅོས་ལེགས་བྱ་བ་ཡལ་བར་མི་དོར་རོ། །ལྷུང་བཟེད་གླན་པ་ལ་ནན་ཏན་བྱའོ། །
དབེན་པའི་ཕྱོགས་སུའོ། །དགེ་འདུན་གྱིས་མགར་སྤྱད་དག་བསྲེལ་བར་བྱའོ། །བུ་གུའི་
-56



འདུལ་བ་མདོ་རྩ་བ།
ལྷན་པར་བུ་རམ་དང་རྒྱ་སྐྱེགས་ཀྱི་ཚིག་མ་དང་སྤྲ་ཚིལ་དང་རོ་ཉེ་དང་ཚོན་མོ་སྟེང་དག་མི་
བཟང་ངོ༌། །ལྷན་རིངས་དང་ཐམ་ཕྲན་དང་ལྷུན་པ་ཆུ་སྲིན་གྱི་ལྟ་བུ་དག་བཟང་ངོ་། །ཕྱེ་མས་
ཀྱང་ངོ༌། །ལྕགས་ཀྱིའམ་རྡོའིའོ། །འབྲུ་མར་དང་བདར་བ་སྤྲ་ཚིལ་དང་འདྲ་བ་ལ་ཐུག་པར་
གྱུར་པས་སོ། །ལྕགས་སམ་ཀུ་རུ་བིན་དས་སོ། །དྲོ་བ་ལ་གླན་ནོ། །གྲོ་གས་གཡོགས་ཏེ་
འཇིམ་པས་བསྐུས་ལ་ཅི་རན་ཙམ་དུ་བསྲོའོ། །འབྲུ་མར་གྱིས་བདར་རོ། །ས་ལས་བྱས་པའི་
ནི་བུ་རམ་དང་འཇིམ་པས་སོ། །སྤྱོད་པ་ཉིད་ཡིན་ན་ཟླ་བ་དྲུག་གི་འོག་ཏུ་བསྲེག་པར་བྱ་བ་
ཉིད་ཡིན་ནོ། །གལ་ཏེ་ས་ལས་བྱས་པ་ཉིད་ཡིན་ན་ཟླ་བ་ཕྱེད་ནའོ། །གལ་ཏེ་དབྱར་བྱུང་ན་
དེའི་བྱ་བའི་བར་དུ་བསྐུ་བ་དང་རྩུབ་ཁྲུས་ཉིད་ཀྱིས་ལེགས་པར་བཅོས་པ་ཉིད་བྱའོ། །དེ་
བསྲེག་པར་བྱའོ། །དེའི་ཆེད་དུ་རྫ་བོ་བསྲེལ་བར་བྱའོ། །དེ་ཉིད་དུ་གྲུབ་པའམ་དབྱིབ་མོ་ཡང་
རུང་ངོ༌། །ཐལ་བས་བཀང་སྟེ་རྫ་གཟོང་གིས་བརྐོས་ན་བཟང་ངོ༌། །དེ་བཅང་བ་།དེ་བཅང་བར་བྱའོ། །
དེས་དུ་བ་མི་འཆོར་བར་དགབ་བོ། །ཕུབ་མ་དང་འཇིམ་པར་སྦྱར་བས་ཕྱི་རོལ་བྱུགས་པས་
སོ། །འབྲུ་མར་གྱི་ཚིགས་མའམ་ལྕི་བས་ནང་བྱུགས་པས་སོ། །སྐམས་པར་གྱུར་པས་སོ། །
ས་གཞི་བྱི་དོར་བྱས་པར་ཕུབ་མ་བཏིང་ཞིང་དུ་བ་འཚེར་བར་བྱེད་པ་འབྲུ་མར་གྱི་ཚིགས་མ་
ལ་སོགས་པའི་རྫས་བཀྲམ་པའི་སྟེང་དུ་ཁས་བུབ་ཏུ་བཞག་པ་ལའོ། །ལྕི་བ་དང་སོག་མས་
བཅེར་ཏེ་མེ་སྦར་རོ། །ཏེ་པོར་གྲང་ནས་དབྱུང་ངོ༌། ཁ་དོག་རྫོགས་པ་ཕུན་སུམ་ཚོགས་པར་
གྱུར་གྱི་བར་དུ་བཟླས་པར་བྱའོ། །བྱི་དོར་བྱས་ཤིང་གཞུག་པར་བྱའོ། །སྲོག་ཆགས་རྣམས་
ལ་སྙིང་བརྩེ་བས་ཉེན་ཀོར་ཕྱག་དར་དང་ཆག་ཆག་བྱའོ། །ལོ་ཚིགས་མི་ཤེས་ན་མཚན་གྱི་
ཉེན་ཀོར་དུ་སྤུ་སྐྱེས་པ་བསྙེན་པར་རྫོགས་པར་ཁས་བླང་བར་བྱའོ། །དེ་ནི་སྒྱུ་ཐབས་ཀྱིས་
བརྟག་པར་བྱའོ། །ཟུང་དང་གོས་ཀྱི་གདང་མཐོན་པོ་ལ་འདུག་པའི་དངོས་པོ་དབབ་པ་ལ་
སོགས་པས་སོ། །བསྙེན་པར་རྫོགས་པར་འདོད་པ་ཤིང་ལ་འཛེག་ཏུ་མི་གཞུག་གོ །མཚམས་
-57



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
a
བཀྱི་ཕྱི་རོལ་ཏུ་མི་བཏང་ངོ༌། །དེ་ལྟར་སྣང་བའི་ཉེན་ཀོར་དུ་བཀར་ཏེ་ཚོགས་ལ་མངོན་དུ་
ཕྱོགས་པར་ཐལ་མོ་སྦྱར་ཏེ་བཞག་པར་བྱའོ། ཁྱིམ་པ་ལ་གནས་བརྗོད་པར་མི་བྱའོ། །བསྙེན་
པར་རྫོགས་མ་ཐག་པ་ལ་མི་བརྗོད་པར་མི་བྱའོ། །གང་ན་གནས་མེད་པ་དེར་པ་དེར་གསོ་སྦྱོང་ལ་
བསྡད་པ་དང་གནས་པར་ཁས་བླང་བར་མི་བྱའོ། །གནས་པར་ཁས་བླངས་པ་སྔ་མ་རྗེས་སུ་
བསྲུང་བར་མི་བྱའོ། །ཕྱི་མ་ལ་ཡང་ཟླ་བ་གཉིས་ལས་ལྷག་པའོ། །གནས་དང་ལས་དང་ཉེ་
གནས་ཀྱི་སྟ་གོན་གྱིས་དེ་བཙལ་བར་བྱའོ། །མེད་ན་གཞོན་ནུའི་ནང་ནས་ཆེས་རྒན་པ་ལ་ཞུ་
བར་བྱའོ། །ཡོད་ན་ཡང་རེ་ཞིག་གི་གནས་ཉིད་ཀྱིས་སོ། །མ་ཞུས་པར་དེ་ལྟ་བུ་ལ་བདག་
གིས་སམ་དེས་ཀྱང་བསྙེན་བཀུར་གྱི་ལས་མི་བྱའོ། །གནས་པར་འོས་པ་ཡོངས་སུ་ཚོལ་བ་ལ་
ཞུགས་པ་ནི་མེད་ན་མི་གནས་པར་འདུག་པ་ལ་ཉེས་པ་མེད་དོ། །ཞག་ལྔའི་མཐར་ཐུག་པའི་
བར་དུའོ། །རྙེད་པ་ཡོད་ན་འོས་པ་ཉིད་དོ། །གློ་བུར་དུ་འོངས་པས་ནི་ངལ་བསོས་ནས་ཉི་མ་
གཉིས་པའམ་གསུམ་པ་ལ་གནས་བཅའ་བར་བྱའོ། །ཉི་མ་གཅིག་ནི་ཆེད་དུ་མི་བྱའོ། །
གནས་པ་ཉེ་བར་མི་གནས་ན་གཞན་ལ་ཞུ་བར་བྱའོ། །ལས་སུ་བསྐོས་པར་སོང་བ་ན་དེ་
གཞན་དུ་བྱུང་བ་ན་མ་ཞུས་ཀྱང་ཉེས་པ་མེད་དོ། །གང་ཡང་རུང་བ་ལ་མི་བྱའོ། །དྲི་བ་ལ་
སོགས་པས་ཚུལ་ཁྲིམས་དང་ཤེས་པ་དང་འཁོར་ལ་ཕན་འདོགས་པ་ཉིད་ངེས་པར་ཤེས་པར་
བྱས་ནས་དེ་གཟུང་བར་བྱའོ། །སྡོམ་པ་བཞིན་ནོ། །ལག་པ་གཉིས་ཀྱིས་རྐང་མཐིལ་གཉིས་
ལ་བཅངས་ནས་སོ། །ཡོངས་སུ་བརྟགས་ནས་སྦྱིན་ནོ། །བུ་དང་ཕའི་འདུ་ཤེས་བསྐྱེད་པར་
བྱའོ། །མཁན་པོ་དེ་ཉིད་གནས་ཉིད་ཡིན་ནོ། །དེའི་ཕྱིར་དེ་ལ་དེ་མི་བཅའོ། །གཉིས་ཀ་ལ་མི་
བལྟོས་པ་ཉིད་བྱུང་ན་ནི་གནས་བཅས་པ་འཇིག་པའི་རྒྱུ་ཡིན་ནོ། །མཁན་པོ་མ་ཡིན་པ་དག་
ཚོགས་ན་འདོད་པས་འཇུག་པར་བྱའོ། །དེ་དང་དེ་ན་ནི་ཉིད་ཀྱིས་སོ། །མཁན་པོ་མཐོང་མ་
ཐག་ཏུ་སྟན་ལས་ལྡང་བར་བྱའོ། །གཙུག་ལག་ཁང་དེ་ན་འདུག་ན་གནས་པས་ཉིན་པར་ལན་
-58



འདུལ་བ་མདོ་རྩ་བ།
གསུམ་འགྲོ་བར་བྱའོ། །གལ་ཏེ་དགོན་པ་ལ་འདུག་པ་ལ་རྒྱང་གྲགས་ཙམ་ན་ཉིན་རེ་ལན་
རེའོ། །རྒྱང་གྲགས་ལྔ་ཡོད་ན་ཞག་ལྔའམ་དྲུག་ཅིང་ངོ༌། །དཔག་ཚད་ཕྱེད་དང་གསུམ་དག་ན་
གསོ་སྦྱོང་གི་ཚེའོ། །གནས་པ་ཆད་པས་བཅད་པར་འོས་པ་ཆད་པས་མི་བཅད་པར་མི་བྱའོ། །
ཆད་པ་ནི་ལྔའོ། །གཏམ་འདྲེ་བར་མི་བྱ་བ་དང་། གདམས་ངག་མི་སྦྱིན་པ་དང་། བསྙེན་
བཀུར་དང་ཆོས་དང་ཟང་ཟིང་དག་གི་ལོངས་སྤྱོད་དུ་མི་གཞུག་པ་དང་། དགེ་བའི་ཕྱོགས་
བརྩམས་པ་རྒྱུན་བཅད་པ་དང་། གནས་དགག་པར་བྱ་བའོ། །མ་དད་པ་དང་ལེ་ལོ་ཅན་དང་
བཀའ་བློ་མི་བདེ་བ་དང་མ་གུས་པ་དང་སྡིག་པའི་གྲོགས་བྱེད་པ་ལ་དེ་དག་འོས་པ་ཉིད་དོ། །
ཆད་པས་བཅད་པ་གཞན་གྱིས་ལེན་པར་བྱེད་པ་ལ་ཉེས་པ་སྦོམ་པོར་འགྱུར་རོ། །གུས་པར་
མི་བྱེད་ན་དྲང་པོར་བྱ་བའི་ཕྱིར་དགེ་སློང་ཤེས་ཉེན་ཅན་བསྐོ་བར་བྱའོ། །རྒྱུ་བཏང་བ་བཟོད་
པ་གསོལ་བར་བྱེད་པ་ལ་བཟོད་པར་བྱའོ། །མི་འོས་པ་ཆད་པས་གཅད་པར་མི་བྱའོ། །འོས་
པ་ལ་མི་བཟོད་པར་མི་བྱའོ། །མི་འོས་པ་ལ་བཟོད་པར་མི་བྱའོ། །མི་བྱེད་པ་ཉིད་ཡིན་ན་
གནས་ཁང་ནས་བསྐྲད་པར་བྱའོ། །དགེ་ཚུལ་ལ་ནི་ཆུ་ཚགས་དང་རིལ་བ་སྤྱི་བླུགས་དང་
མཐང་གོས་དང་བཅས་པའི་བླ་གོས་ཀྱང་བྱིན་ཏེའོ། །གལ་ཏེ་བསྙེན་པར་རྫོགས་པར་འདོད་
པ་ཞིག་ཡིན་ན་ཡོ་བྱད་ལྔའོ། །བསྙེན་པར་རྫོགས་པ་ལ་ཡང་ངོ༌། །སེང་གེ་ལྟར་གྱ་ཚོམ་མི་
བྱའོ། །གནོད་པར་འགྱུར་བའི་ཁྲིམས་སུ་བཅའ་བ་མི་བྱའོ། ཁའི་གནས་པ་ཉིད་ནི་མ་བཀྲུས་
པ་ཉིད་ཡིན་ནོ། །སོ་ཤིང་དབེན་པར་དོར་རོ། །བཤང་གཅི་བྱ་བ་ཡང་ངོ༌། །ལོངས་སྤྱོད་དུ་
རུང་བའི་ཤིང་ངམ་རྩིག་པའི་དྲུང་དུ་མི་དོར་རོ། །དེའི་ཚད་ནི་སོར་བཅུ་གཉིས་མན་ཆད་སོར་
བརྒྱད་ཡན་ཆད་དོ། །བད་ཀན་མང་བའི་ནི་མེད་ན་སོར་བཞི་ལས་ལྷག་པ་ཡན་ཆད་དོ། །
གནས་ཁང་དུ་ཆོལ་ཟངས་ཀྱི་ནང་དུ་སོ་ཤིང་དོར་བ་ལ་མི་རིགས་པ་མེད་དོ། །དེ་ལ་ཝ་ཁ་ཡང་
མི་དབེན་པར་མི་འགྱུར་རོ། །དེར་ཁྲུ་གང་ཁོར་ཡུག་ཏུ་རྣམ་པ་དེ་ལྟ་བུ་བྱར་རུང་བ་ཉིད་དོ། །
-59



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དེའི་རྗེས་ལ་ལྕེ་བཞར་བར་བྱའོ། །ལྕེ་བཞར་ཉེ་བར་བཞག་པར་བྱའོ། ཁབ་ཀྱི་རྫས་དག་
ལས་སོ། །དོན་འདི་ལ་སོ་ཤིང་གི་ཚལ་པའང་རུང་ངོ་། །དེ་མི་རྣོ་བར་བྱ་བའི་ཕྱིར་གཅིག་གིས་
གཅིག་དྲུད་པར་བྱའོ། །མི་རྣོ་བས་སོ་དང་ལྕེ་དང་རྣ་བ་དྲུད་བཞར་བྱའོ། །དལ་གྱིས་མ་ཡིན་
པར་མི་བྱའོ། །དེ་དག་གིས་ཤ་ལ་མི་གནོད་པར་རོ། །སོ་དང་ལྕེ་གཉིས་ཀྱི་དྲུད་བཞར་གྱི་
ཕྱོགས་ཁའི་དྲི་མས་གོས་པ་མ་བཀྲུས་སམ་སས་མ་བསྐུས་པར་མི་དོར་རོ། །སྒྲ་མ་བྱས་པར་
མི་དོར་རོ། །དེ་ནི་དཔེ་ཡིན་ནོ། །བཤང་བ་དང་གཅི་བ་དང་མཆིལ་མ་དང་སྣབས་དང་སྐྱུགས་
པ་དང་རླུགས་པ་གཞན་དག་ཀྱང་ངོ༌། །དེ་ལས་བྱི་དོར་འབྱུང་བཞིན་དུ་འདག་རྫས་དང་ལྕི་བ་
ལས་ཀྱང་ངོ༌། །ལུས་ཀྱི་བྱ་བ་བསྒྲུབས་མ་ཐག་ཏུ་མཆོད་རྟེན་ལ་ཕྱག་བྱའོ། །གནས་པས་སྒྲུབ་
པའི་དབང་དུ་བྱས་ཏེ་དེ་ནས་དེ་མ་ཐག་ཏུ་སྔར་སོང་སྟེ་ཕྱག་བྱའོ། །བསྙུན་གསོལ་ལོ། །
འདག་རྫས་དང་སོ་ཤིང་དབུལ་ལོ། །ཚང་མང་བལྟས་ཏེ་བརྗོད་པར་བྱའོ། །དགའ་བ་
བསྟབས་པ་ཉིད་དུ་ཡིད་ལ་བྱའོ། །ལྷུང་བཟེད་བཀྲུ་བར་བྱའོ། །གལ་ཏེ་བསོད་སྙོམས་པ་
ཞིག་ན་སིལ་བྱེད་ཀྱང་ངོ་། །གལ་ཏེ་དགོས་པ་ཡོད་ན་ཆུ་ཚགས་ཀྱང་ངོ་། །གལ་ཏེ་དེ་ཡང་
ཡིན་ན་ཞུ་བར་བྱའོ། །གལ་ཏེ་བཟོད་ཅིང་འདོད་ན་དེ་ཉིད་དང་ལྷན་ཅིག་འཇུག་པར་བྱའོ། །
ཉམ་ང་བ་ལ་སོགས་པར་མདུན་དུ་འགྲོ་བར་བྱའོ། །བསོད་པ་ཞིག་ན་དེ་ལ་བསྔོ་བར་བྱའོ། །
གལ་ཏེ་མ་འགྲོགས་ན་འོངས་ནས་བསྟན་པར་བྱའོ། །ཆེས་མཆོག་ཏུ་གྱུར་པ་དབུལ་བར་
བྱའོ། །དེས་ཐམས་ཅད་ལ་ཚོད་རིག་པར་བྱའོ། །ཆུ་སྣོད་དགང་བར་བྱའོ། །དུས་བརྗོད་པར་
བྱའོ། །ཟན་ཟོས་ནས་ལྷུང་བཟེད་ལ་སོགས་པ་བཀྲུ་བར་བྱའོ། །དེ་དག་གཞག་པར་བྱའོ། །
མཆོད་རྟེན་ལ་ཕྱག་འཚལ་བ་ན་འདག་རྫས་ཀྱང་ཆུ་ལ་སོགས་པ་དབུལ་ལོ། །རྐང་པ་བཀྲུ་
བར་གཏོགས་པ་ལ་ནན་ཏན་བྱའོ། །མལ་དང་སྟན་བཤམ་པར་བྱའོ། །ཤམ་ཐབས་ཀྱི་གཟན་
དབུལ་བར་བྱའོ། །ཤམ་ཐབས་བླང་བར་བྱའོ། །རྐང་པའི་ཆུ་དང་རྟེན་དང་ཆོལ་ཟངས་
-60



འདུལ་བ་མདོ་རྩ་བ།
དབུལ་བར་བྱའོ། །མཆིལ་ལྷམ་གཉིས་ཕྱིའོ། །སྒྲུབ་པར་བྱེད་པ་ཉིད་དུ་མ་བསྐོས་པར་
ཕྱགས་མ་ཐོགས་པ་མཐོང་ན་ལས་ཆུང་བར་བྱའོ། །གོས་འཚེམ་པ་ཉིད་དུ་མ་བསྐོས་པར་
ཁབ་ཐོགས་པ་ཡང་ངོ༌། །རུང་བར་བྱ་བ་དང་སྔོ་ཆུང་ངུ་བརྔ་བ་དང་མེ་ཏོག་དང་འབྲས་བུ་
བཏོག་པ་དང་། སོ་ཤིང་ཉེ་བར་བསྒྲུབ་པ་ལ་སོགས་པར་ཡང་དགེ་ཚུལ་བསྐོའོ། །སྒོ་གླེགས་
ལ་བརྡབས་པས་ནང་ན་གནས་པ་ལ་གོ་བར་བྱའོ། །དེ་ནི་དལ་བུས་དང་ཡུན་མི་རིང་བར་
བྱའོ། །དེ་དྲག་ཏུ་མི་ཕུལ་ལོ། །དལ་བུས་ཤེས་བཞིན་དུ་འཇུག་པ་དང་འབྱུང་བ་དང་སྒོ་སྐྱེས་
ལ་མི་འདུད་པར་བྱའོ། །དེ་ལ་བཀུར་སྟི་བྱའོ། །བཞར་བར་བྱའོ། །དེ་དང་ཞེ་འགྲས་པ་ལ་མི་
བཞར་རོ། །དེ་ལ་ཁྲེལ་ཡོད་པར་བྱའོ། །དེའི་བྱ་བ་ལ་གྲིམས་པར་བྱ་བ་དང་། གུས་པར་བྱས་
ཏེ་བྱ་བ་དང་། མཛེས་པས་འཇུག་པར་བྱའོ། །ངོ་ཚ་དང་ལྡན་པ་དང་གུས་པ་དང་བཅས་པ་
དང་རྫས་དང་བཅས་པ་དང་སེམས་དམའ་བ་དང་ཤེས་བཞིན་གྱིས་རང་གི་དོན་མི་ཉམས་
པར་བྱའོ། །དགེ་བ་གང་ཡིན་ཞེས་ཚོལ་བ་ཅན་དུ་བྱའོ། །ཉེས་བྱེད་ལ་འཇུག་ན་བཟློག་པར་
བྱའོ། །དགེ་བ་མི་འཕེལ་ན་དེ་བྱེད་པ་གཞན་ལ་གཏད་པར་གསོལ་བར་བྱའོ། །གནས་ཀྱི་
འོས་ངེས་པར་ཤེས་པར་བྱས་ནས་གཏད་པར་བྱའོ། །སྡིག་པའི་གྲོགས་པོ་ལས་བཟློག་པར་
བྱའོ། །དགེ་བ་ལ་སྦྱར་བར་བྱའོ། །དེ་ཉེ་བར་བསྒྲུབ་པར་བྱའོ། །ལྟུང་བ་ལས་བསླང་བ་དང་
རྗེས་སུ་མཐུན་པའི་འཚོ་བའི་ཡོ་བྱད་བསྒྲུབ་པ་ལ་བརྩོན་པར་བྱའོ། །ལྷན་ཅིག་གནས་པ་
དང་ཉེ་གནས་དང་མཁན་པོ་དང་སློབ་དཔོན་དང་མཁན་པོ་གཅིག་པ་དང་སློབ་དཔོན་གཅིག་
པ་དང་། གཏམ་འདྲེས་པ་དང་ཕེབས་པར་སྨྲ་བ་དང་སྨོན་འགྲིན་དང་འགྲོགས་བཤེས་ཀྱིས་
ནད་གཡོག་བྱའོ། །བྱེད་པ་པོ་མེད་ན་འོག་མས་སོ། །འདིར་ཀློག་པའི་སློབ་དཔོན་ཡང་བཟུང་
བ་ཉིད་ཡིན་ནོ། །གཅིག་ཅར་མི་ནུས་ན་གནས་པ་གང་དང་འཇུག་པའོ། །འདིར་དེའི་རྟགས་
བརྩམས་པ་ཡང་རབ་ཏུ་བྱུང་བ་དང་འདྲའོ། །ཚངས་པ་མཚུངས་པར་སྤྱོད་པ་ན་བ་ཡལ་བར་
-61



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མི་དོར་རོ། །དེ་ལ་ནད་གཡོག་མེད་ན་མཐར་ཐུག་པ་མན་ཆད་ལས་བསྐོ་བར་བྱའོ། །དགེ་
འདུན་ལས་བྱུང་བའི་སྨན་ནི་ནད་པ་འབའ་ཞིག་གིས་སྤྱད་དུ་རུང་ངོ་། །མེད་པ་ཉིད་ཡིན་ན་དེ་
ནད་གཡོག་གིས་ཚོལ་དུ་གཞུག་གོ །མ་འབྱོར་ན་དགེ་འདུན་གྱིས་ལས་སྦྱིན་པར་བྱའོ། །མེད་
ན་སངས་རྒྱས་ཀྱི་སྐུ་ལ་གསོལ་བ་མན་ཆད་ཀྱང་ངོ༌། །དེའི་ཕྱིར་དགེ་འདུན་གྱི་ལས་བཏུང་བ་
དང་གདུགས་གདགས་པ་ལ་སོགས་པའི་མཆོད་པ་བྱའོ། །མེད་ན་སངས་རྒྱས་ཀྱི་ལས་སོ། །
དེ་གཉིས་ཀྱིས་བླངས་པ་དེས་མ་ཤི་ལ་འབྱོར་པ་ཡོད་ན་བསབ་པ་ཉིད་དུ་བྱའོ། །ནད་གཡོག་
གིས་དེ་ལ་བསྙེན་བཀུར་མི་བྱ་བར་མི་བྱའོ། །དེའི་ཚིག་དོན་དང་ལྡན་པ་ཆོས་དང་ལྡན་པ་
བཅག་པར་མི་བྱའོ། །ལྷག་པར་ཆགས་པའི་དངོས་པོ་འགུགས་པ་དགག་པར་མི་བྱའོ། །མི་
གདམས་པར་མི་བྱའོ། །དེ་ནད་པས་བཟླ་བར་ཤིན་ཏུ་མི་བྱའོ། །དེས་དེ་ཤིར་དོགས་ན་དགེ་
འདུན་གྱི་མལ་སྟན་ལས་བསླངས་ཏེ་གང་ཟག་གི་ས་ལ་བཞག་པར་བྱའོ། །བསྐུ་མཉེ་དང་
ཁྲུས་སྔར་བྱ་བ་ཉིད་ཀྱི་སྒྱུ་ཐབས་ཀྱིས་སོ། །དེའི་གནས་སྐབས་ཀྱི་ཡོངས་སུ་བརྟག་པ་ལ་
འབད་པ་དང་ལྡན་པར་བྱའོ། །དེས་སྨེ་བར་བྱས་པ་ཤི་བའི་གོས་དེ་དག་བཀྲུ་བ་ནི་དེས་བྱ་བ་
ཉིད་ཡིན་ནོ། །དགེ་འདུན་འདུས་པ་ན་དེའི་གནས་བརྟན་མདུན་དུ་འགྲོ་བར་བྱའོ། །འགྲོ་
བའི་ཚེ་ཐོགས་ན་བསྡད་པར་བྱའོ། །དེ་དག་གིས་དེ་ཡང་ངོ༌། །མ་བྱུང་བ་ལ་མི་རིང་བར་སོང་
སྟེའོ། །གྲོང་གི་ཉེ་འཁོར་དུ་ཡང་ངོ༌། །གལ་ཏེ་འཇུག་པ་ན་ཕྱི་བཞིན་འོངས་ན་ཡང་ངོ༌། །གལ་
ཏེ་སྒྲོན་པ་འོངས་ན་ཡང་དེ་ལ་གནས་བརྟན་འོངས་ཀྱི་བར་དུ་སྡོད་ཅིག་ཅེས་བསྒོ་བར་བྱའོ། །
ཟས་ཀྱི་ཕྱིར་སོན་པ་ཉིད་ན་ལག་ཆུ་དྲངས་པའི་ཚེ་གལ་ཏེ་དུས་ཡོད་ན་ཡང་ངོ་། །མེད་ན་གྲལ་
དེར་དེའི་སྟན་བཞག་པར་བྱའོ། །འདུག་པ་དང་ཕྱི་རོལ་དུ་ལམ་སོ་སོར་བརྟག་པར་བྱའོ།།
ལེགས་པར་མ་བསྒོས་པ་ཉིད་དམ། ལེགས་པར་མ་སྦྱངས་པ་ཉིད་ཡིན་ན་མཛེས་པར་བྱ་
བའི་ཕྱིར་དེ་གཉིས་ལ་བརྡ་བྱའོ། །མ་གོ་ན་དྲུང་ན་མོ་ལ་བྱེད་དུ་གཞུག་གོ །མ་གྱུར་ན་རང་
-62



འདུལ་བ་མདོ་རྩ་བ།
ནགིས་སོ། །གསར་བུ་དེ་དག་ལ་ཀུན་ཏུ་སྨྲ་བར་མི་བྱའོ། །གཙུག་ལག་ཁང་དང་དགོན་པ་དེར་
དེ་དག་ཚུལ་ཁྲིམས་ཀྱི་ཚུལ་ཁྲིམས་དེ་འཛིན་དུ་གཞུག་པར་བྱ་ཞིང་ངེས་པར་སྦྱར་བར་ཡང་
བྱའོ། །གློ་བུར་དུ་འོངས་པས་ནི་སོ་སོར་བརྟགས་ནས་གནས་མལ་གྱི་ཕྱིར་གཉུག་མར་
གནས་པ་རྣམས་ལ་བརྗོད་པར་བྱའོ། །འགྲོ་བར་ཆས་པས་ནི་ཕྱོགས་དང་འགྲོན་པ་དང་
གནས་དང་གནས་མལ་དང་གྲོགས་ན་བ་མི་འདོར་བ་ཉིད་བརྟགས་ནས་འཕགས་པར་བྱའོ།།
རིང་པོར་མ་སོན་པ་ཐམས་ཅད་ཀྱི་ཐ་མར་ལ་ལའི་ཅུང་ཟད་མ་ལུས་སམ་ཞེས་འཕྲལ་དུ་དྲན་
པར་བྱའོ། །གསར་བུ་རྣམས་ནི་རྒོད་པ་ཉིད་དང་མ་ཁེངས་པ་ཉིད་ལ་དགོད་པར་བྱའོ། ཁྱིམ་
ཕྱིར་ཉེ་བ་ན་ཐམས་ཅད་ཀྱིས་ཐམས་ཅད་ཀྱང་ངོ་། །ཀུན་ཤེས་པར་བྱའོ། །སྤྱོད་པ་དང་སྤྱོད་
ལམ་བསྟན་པ་དང་ལུང་མནོད་པ་ལ་སོགས་པ་དང་ཟས་ཀྱི་རྙེད་པ་དང་ནད་པ་ལ་བགོ་བཤའ་
བྱ་བ་ལ་སོགས་བྱ་བ་བསྒྲུབས་པས་ཕན་གདགས་པར་བྱའོ། །དབྱར་གནས་པར་ཁས་
བླངས་པས་གཙུག་ལག་ཁང་བྱི་དོར་མི་བྱེད་པ་ལ་གྲོས་བཏབ་སྟེ་བྱི་དོར་བྱེད་དུ་གཞུག་ཅིང་
བྱི་དོར་བྱེད་པ་ལ་ནི་སྤྲོ་བར་བྱའོ། །ཐམས་ཅད་ཀྱིས་འཁོར་དུ་གཏོགས་པ་གཏམ་འདོད་པ་
དག་ལ་རྗེས་སུ་མཐུན་པའི་ཆོས་ཉེ་བར་བསྒྲུབས་པས་ཕན་གདགས་པར་བྱའོ། །མི་སྨྲ་བ་
ཉིད་ལ་དགའ་བ་དག་བཏང་སྙོམས་སུ་བཞག་གོ །ཁྱིམ་པ་ཉེ་བར་འོངས་པའི་འཚལ་མ་སྦྱོར་
དུ་གཞུག་གོ །མི་བྱེད་དམ་མི་འདོད་ན་དེ་དག་ལ་ཆོས་དང་ལྡན་པའི་གཏམ་བྱས་ནས་བདག་
ཅག་འདི་ཡོད་དོ་ཞེས་བརྗོད་པར་བྱའོ། །དེ་དང་ལྡན་པ་ཐམས་ཅད་ཀྱིས་འཁོར་ལ་སོ་སོར་
བརྟག་པར་བྱའོ། །དོན་མེད་པར་སྤྱོད་ན་ཚར་གཅོད་དོ། །དེ་ལ་འགྲོ་བ་ལ་སོགས་པ་དེ་ཇི་ལྟ་
བ་བཞིན་ནོ། །གཏམ་སྣ་ཚོགས་དང་འགལ་བ་མེད་པར་བྱའོ། །ཕྱི་བཞིན་འབྲང་བའི་དགེ་
སྦྱོང་མདུན་དུ་འགྲོ་བར་མི་བྱའོ། །འདུག་པར་མི་བྱའོ། །སྨྲས་ན་སྨྲ་བར་བྱ་ཞིང་བསྒྲུབ་པར་
བྱའོ། །གཏམ་གྱི་བར་ཆད་མི་བྱའོ། །ཆོས་མ་ཡིན་པ་སྨྲ་ན་བཟློག་པར་བྱའོ། །ཆོས་ཀྱི་རྗེས་
-63



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སུ་ཡི་རང་བར་བྱའོ། །ཆོས་དང་ལྡན་པའི་རྙེད་པ་བྱུང་ན་བླང་བར་བྱའོ། ཁྱིམ་དུ་མི་ཆོད་པ་
དང་མ་ཁེངས་པ་དང་མི་གནས་པར་བྱའོ། །མིག་སྨད་པ་དང་ཁྱིམ་པ་རྣམས་ལ་ཆོས་དང་ལྡན་བ
པའི་གཏམ་བྱའོ། །སྦྱིན་པ་དང་། དུལ་བ་དང་། ཡང་དག་པར་སྡོམ་པ་དང་། ཚངས་པར་
སྤྱོད་པ་ལ་གནས་པ་དང་། གསོ་སྦྱོང་དང་སྐྱབས་སུ་འགྲོ་བ་དང་། བསླབ་པའི་གཞི་གཟུང་བ་
དག་ལ་དེ་དག་ངེས་པར་སྦྱར་བར་བྱའོ། །ལྟུང་བའི་སྒོར་གྱུར་པའི་འཇུག་པ་ཐམས་ཅད་ལ་
དྲན་པས་བསྒྲུབ་པར་བྱའོ། །རྗེས་སུ་འགྲོ་བ་བསླབ་པས་མི་བྱ་བར་མི་བྱའོ། །འོངས་པ་ལ་
འོངས་པ་ལེགས་སོ་ཞེས་སྔར་སྙན་པར་བརྗོད་པར་བྱའོ། །བཞིན་གྱི་མདངས་གསལ་བར་
བྱའོ། །འཛུམ་པ་སྔར་བྱའོ། ཁྲོ་གཉེར་མེད་པར་བྱའོ། །གལ་ཏེ་ཁྱིམ་པ་ཞིག་ན་དེ་ལ་ཆོས་
དང་ལྡན་པའི་གཏམ་བྱའོ། །གྲོང་མཐའ་བས་ནི་དེར་མི་འོང་ན་ཀུན་དགའ་བར་འགྱུར་པ་ཅི་
ནུས་པས་བཟློག་པར་བྱའོ། །ཆུ་དང་སྟན་བསྟབ་པར་བྱའོ། །ཕྱག་དར་དང་མལ་དང་སྟན་
བཤམས་པ་དང༌། ཆུ་བཞག་པ་དང་བྲིམ་པ་དང་ཟན་དྲང་བ་ནི་གསར་བུས་བྱའོ། །གཡོག་
འཁོར་གྱི་བྱ་བ་མི་མཐུན་པ་གལ་ཏེ་རང་དང་གཞན་ལ་གནོད་པར་མི་འགྱུར་བ་ནི་ཅི་བདེར་
བཞག་གོ །གལ་ཏེ་དེ་ལྟར་ཡིན་ན་ནུས་ན་དེ་དག་རྒྱུན་བཅད་ལ་ཆོས་དང་ལྡན་པ་བསྐྱེད་ནས་
དེས་གྲོས་གདབ་པར་བྱའོ། །དེའི་གཞི་ལས་གཡོག་འཁོར་མི་དགའ་ཞིང་འཕོ་བར་ལྟ་ན་ཕྱིར་
བསྡུ་བར་བྱའོ། །མི་ནུས་པ་ཉིད་ཡིན་ན་གཞན་དུ་འགྲོ་བར་བྱའོ། །དེའི་རྐྱེན་གྱིས་རྩོད་ཅིང་
སྨྲ་བར་མི་བྱའོ། །དགེ་འདུན་གྱི་ཀུན་དགའ་ར་བར་གནོད་པ་བྱེད་ན་ཅི་ནས་ཀྱང་དེ་ཉིད་
འཛིན་དུ་གཞུག་པའི་ཕྱིར་འཛིན་པ་བཏང་བ་དེ་ལྟར་བྱའོ། །མི་འགྲོ་ན་བབ་ཅོལ་དུ་སུ་ལ་
ཡང་མི་བརྗོད་པར་གཞོན་ནུ་དང་མཛའ་བཤེས་དང་ཞང་བློན་དང་བཀྲབས་པ་དང་ཞབས་
འབྲིང་གཉུག་མ་དག་ལ་སྐད་སྦྱར་ཏེ་སྒྲ་དག་པར་ཐུལ་འོག་ཏུ་གཞུག་པར་བྱའོ། །དགེ་སློང་
གི་གནས་སུ་དགེ་སློང་མའོ། །རབ་ཏུ་འབྱུང་བ་ཐམས་ཅད་ཀྱིའོ། །བསྙེན་པར་རྫོགས་པ་ལ་
-64



འདུལ་བ་མདོ་རྩ་བ།
ནི་དེ་གསོལ་བ་ལ་སོགས་པའི་ལས་བྱེད་པ་ལས་གཞན་པའིའོ། །འདིར་དགེ་འདུན་གྱིས་
བསྣན་པར་བྱའོ། །བར་ཆད་དྲི་བ་དགེ་སློང་མས་བསྒྲིབས་པ་ལ་བྱའོ། །བུད་མེད་ལ་ནི་དགེ་
སློབ་མ་ཞེས་བྱ་བའི་ཚིག་གཞན་ཡོད་དོ། །གནས་པ་ཁོ་ནའོ། །དགེ་ཚུལ་མ་ཉིད་དང་དགེ་
སློང་མ་ཉིད་ཀྱི་བར་སྐབས་སུ་སྤྱད་པའི་དུས་ནི་ལོ་གཉིས་སོ། །བསྙེན་པར་རྫོགས་པའི་དུས་
ཀྱི་དང་པོར་དེས་མ་ལོན་པའི་དང་པོ་ལ་སྐྱེའོ། ཁྱིམ་སོ་བཟུང་བ་བསྙེན་པར་རྫོགས་པར་བྱ་
བའི་ལོ་རྣམས་ཀྱི་དང་པོ་ནི་བཅུ་གཉིས་ཉིད་དོ། །སྦྱིན་པ་ལས་སྐྱེའོ། །དགེ་སློང་མའི་དགེ་
འདུན་གྱིས་སོ། །སྦྱིན་པ་ནི་བསླབ་པའི་སྡོམ་པ་ཞེས་བྱ་བས་སོ། །དེའི་འོག་ཏུ་བསླབ་པ་
བརྗོད་པར་བྱའོ། །ཚངས་པར་སྤྱོད་པ་ལ་ཉེ་བར་གནས་པའི་སྡོམ་པ་མ་ཐོབ་པར་བསྙེན་པར་
རྫོགས་པར་མི་འགྱུར་རོ། །གསང་སྟེ་བསྟན་པའི་འོག་ཏུ་དགེ་འདུན་གྱིས་དེ་སྦྱིན་པར་བྱའོ། །
བར་ཆད་དྲིས་ནས་སོ། །གསོལ་བར་བྱས་ནས་སོ། །ཆོས་གོས་དག་ནི་ལྔ་ཉིད་དོ། །གནས་
རྣམས་ལ་ཤིང་དྲུང་ཉིད་མ་གཏོགས་སོ། །ལྟུང་བར་འགྱུར་བ་རྣམས་ལ་བརྒྱད་ཉིད་དོ། །ལྕི་
བའི་ཆོས་རྣམས་བརྗོད་པར་བྱའོ། །ལྟུང་བར་འགྱུར་བ་དང་དགེ་སྦྱོང་དུ་བྱེད་པའི་བར་སྐབས་
སུའོ། །བཀོལ་བ་དྲུག་པོ་དག་གོ །དེ་ལ་ནི་སྐྱེ་བའི་ཆོས་ཉིད་མེད་པར་ཡང་འདྲའོ། །མཚན་
གཉིས་པའོ། །གླུ་འདམས་པའོ། །རྟག་ཏུ་ཟླ་མཚན་ཟག་པའོ། །ཟླ་མཚན་མི་ཟག་པའོ། །
མཚན་མ་ཙམ་ཡོད་པའོ། །མཚན་ཙམ་དུ་གྱུར་པའི་མཚན་མ་ཡོད་པ་ནི་དེ་ཞེས་བྱའོ། །སྔོན་
རབ་ཏུ་བྱུང་བའོ། །རབ་ཏུ་བྱུང་བའི་གཞི་ཕྲན་ཚེགས་ལ་སོགས་པའི་སྐབས་སོ། །
མི་མ་ཡིན་པའི་འགྲོ་བ་པ་དང་། བྱང་གི་སྒྲ་མི་སྙན་པ་གཉིས་ནི་སྡོམ་པའི་ཞིང་
ཉིད་མ་ཡིན་ནོ། །མཚན་ལན་གསུམ་དུ་གྱུར་པ་ལ་ཡང་མ་ཡིན་ནོ། །དང་པོ་གཉིས་ལ་ནི་མི་
ཉམས་སོ། །ལེན་པ་ཉིད་ན་ཡང་སྐྱེའོ། །དེ་དང་ལྡན་པའི་ལྷར་མཁན་པོ་མེད་པ་ཉིད་ལ་ཡང་
ངོ༌། །དེ་བསྙེན་པར་མ་རྫོགས་པ་ཉིད་ཡིན་ན་ཡང་ངོ༌། །དེ་དགེ་སློང་མ་ཡིན་པར་ཤེས་ན་ནི་
-65



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
2མི་སྐྱེའོ། །དེ་ཕྱིར་སྤོང་བ་ལ་ཡང་མི་སྐྱེའོ། །དེ་གཉིས་ཀྱི་མིང་མ་བརྗོད་ན་ཡང་མི་སྐྱེའོ། །དགེ་
འདུན་གྱི་ན་ཡང་དེའི་སྐྱེ་གནས་ཀྱི་མི་སྐྱེའོ། ཁྱིམ་པ་དང་མུ་སྟེགས་ཅན་གྱི་རྒྱལ་མཚན་ཅན་ལ་
ཡང་མི་སྐྱེའོ། །སྒྲེན་མོ་དང་འཁྲུགས་པ་དང་མཚན་དུག་མ་དག་ལ་ཡང་མི་སྐྱེའོ། །རྒྱུ་ལས་
བཟློག་པ་ཁས་མི་ལེན་པ་གནས་ནས་ཕྱུང་བ་ལ་ཡང་མི་སྐྱེའོ། །ཚིག་སྔ་མ་མེད་པ་ཉིད་ལ་ནི་
ཉེས་བྱས་ཙམ་དུ་ཟད་དོ། །མཁན་པོར་མ་གསོལ་བ་ལ་ཡང་ངོ་། །བར་ཆད་མ་དྲིས་པར་ཡང་
ངོ༌། །དེ་མེད་པར་ཁས་ལེན་པ་ལ་སྦྱིན་ན་ཡང་ངོ༌། །སྐྱེས་པ་འདྲ་བའི་བུད་མེད་ཉིད་དང་།
བུད་མེད་འདྲ་བའི་སྐྱེས་པ་ཉིད་མཚན་གྱི་རྣམ་པ་གཞན་མ་ཡིན་པ་ལ་ཡང་ངོ་། །དེ་ནི་ལག་
རྡུམ་ལ་སོགས་པས་འཕངས་བ་ཉིད་ཡིན་ནོ། །སྡིག་སྡིག་ལྟ་བུའི་མཚན་ཉིད་ཅན་དང་། གླིང་
གཞན་ནས་སྐྱེས་པའི་ཚུལ་བྱད་མི་འདྲ་བ་གཉིས་ཀྱང་ངོ་། །སེན་མོ་གཅིག་པ་དང་། ལག་པ་
འཇས་ཏེ་ལྟེབས་པ་དང་། གཞོགས་ཕྱེད་འཇས་པ་དང་། མགོ་སྨྱུང་དང་། སྐྲ་སྒྲ་སྒྲེ་ཅན་དང་།
སྒུར་པོ་དང་། དགྱེ་པོ་དང་། དགྱེ་སྒུར་གྱུར་པ་དང་། སོར་མོ་དྲུག་པ་དང་འབྱར་བ་དང་མེད་
པ་དང་། མིག་རྫི་མ་ནང་དུ་ཟུག་པ་དང་། ནེའུ་ལེའི་ལྟ་བུ་དང་། འུག་པའི་ལྟ་བུ་དང་། ཕྱིན་ཅི་
ལོག་པ་དང་། བར་འཛིངས་པ་དང་། གློ་བ་དང་། སླེའོ་དང༌། ཟླུམ་པོ་དང་། མིག་པོ་ཆེ་དང་།
མཛེར་ པ་ཅན་དང་། ཤུ་བ་ཅན་དང་། འབྲུམ་བུ་ཅན་དང༌། རྣ་བ་སེར་བ་ 
དང་། དཀར་བ་
དང་། དམར་བ་དང་། སྦུབས་ཅན་དང་། ཁྱི་རྔ་གཡའ་བ་དང་། འཕུངས་པ་དང་། ཆེ་བ་དང་།
རླག་པའི་ནང་དུ་མཚན་ནུབ་པ་དང་། གླེན་པ་དང༌། ལྕེ་མེད་པ་དང་། རྐང་ལག་གཅིག་པ་
དང༌། མེད་པ་དང་། སྐྲ་སྔོན་དང་། མགོ་གླང་པོ་ཆེའི་ལྟ་བུ་དང་། རྟའི་ལྟ་བུ་དང་། ཁྱིའི་ལྟ་བུ་
དང་། བ་ལང་གི་ལྟ་བུ་དང་། ལུག་གི་ལྟ་བུ་དང་། རི་དྭགས་ཀྱི་ལྟ་བུ་དང་། ཉའི་ལྟ་བུ་དང་།
སྦྲུལ་གྱི་ལྟ་བུ་དང་། རིང་བ་དང་། མང་བ་དང་། མགུལ་ཏ་ལ་ལྟ་བུ་དང་། སྐྲངས་པ་དང་།
སྤྱོད་ལམ་གྱིས་དུབ་པ་དེ་དག་ལས་མི་ན་བ་རྣམས་སོ། །མི་ན་བ་རྣམས་གཞན་དག་ནི་ན་བས་
-66



འདུལ་བ་མདོ་རྩ་བ།
སོ། །རྐུན་པོས་ནི་ཕུང་ཁྲོལ་བའོ། །རྒྱལ་པོ་ཕ་མའི་བསམ་པ་ཅན་ཉིད་ཀྱིས་གནང་བ་ནི་ཕ་མ་
དང་འདྲའོ། །ཡོངས་སུ་འཛིན་པར་བྱེད་པ་གཉིས་ཀྱང་གནང་བ་དང་བསྲེལ་བ་དང་ཞུ་བ་
དག་ལ་ཕ་མ་ཉིད་དང་འདྲའོ། །མི་མ་ཡིན་པའི་འགྲོ་བ་པ་གཉིས་ནི་མ་ཡིན་ནོ། །དེ་གཉིས་
ལས་མཚམས་མེད་པར་མི་འགྱུར་རོ། །དེ་ནི་སྐྱེད་པར་བྱེད་པ་གཉིས་ལས་ཏེ་མཚན་གྱུར་པ་
གཉིས་ལས་ཀྱང་ངོ་། །མ་བསད་པ་ལ་སོགས་པ་དེ་བྱས་པ་ཉིད་གཙོ་བོའོ། །ཕམ་པར་གྱུར་
པ་མ་བྱུང་བ་ཉིད་ལ་མི་ཚངས་པར་སྤྱད་པས་ཉམས་སུ་མྱོང་བ་དག་སུན་ཕྱུང་བ་ཉིད་ཡིན་ནོ།།
བུད་མེད་བསླབ་པ་ཕུལ་ནས་སྐྱེས་པ་ཉིད་དུ་གྱུར་པ་ནི་རབ་ཏུ་འབྱུང་བ་དང་བསྙེན་པར་
རྫོགས་པར་རུང་བ་ཉིད་དོ། །ཕམ་པར་འགྱུར་བ་ཐུན་མོང་མ་ཡིན་པ་ལྷག་པར་སྤྱད་པ་ཅན་
ཡང་ངོ༌། །བུད་མེད་བསྙེན་པར་རྫོགས་པར་བྱ་བ་ལ་གཉུག་མར་གནས་པ་རྣམས་ཡན་ལག
ཉིད་དོ། །སྐྱེ་བའི་ཚེ་ཉིད་ན་ཕུལ་ལམ་ཉམས་ན་མི་སྐྱེའོ། །རབ་ཏུ་འབྱུང་བའི་གཞི་ཞུ་བ་ཕལ་ཕ
ཆེ་བའི་སྐབས་རྫོགས་སོ།། །།
༈ རང་བཞིན་ཉམས་པ་བྱས་པ་ཉིད་ནི་ཕུལ་བ་ཉིད་མ་ཡིན་ནོ། །དེ་ལ་མ་ཡིན་
ནོ། །ལྐུགས་པ་ལ་མ་ཡིན་ནོ། །མི་མ་ཡིན་པའི་འགྲོ་བ་ལ་མ་ཡིན་ནོ། །མ་གོ་བ་ཉིད་མ་ཡིན་
ནོ། །དབེན་པར་མ་ཡིན་ནོ། །དབེན་པར་འདུ་ཤེས་པས་མ་ཡིན་ནོ། །བསླབ་པའམ་སངས་
རྒྱས་སམ་ཆོས་སམ་དགེ་འདུན་ནམ། མདོ་སྡེའམ་འདུལ་བའམ་མ་མོའམ་སློབ་དཔོན་ནམ་
མཁན་པོ་འབུལ་ལོ། །བདག་ཁྱིམ་པའམ་དགེ་ཚུལ་ལམ་ཟ་མའམ་མ་ནིང་ངམ་དགེ་སློང་མ་
སུན་ཕྱུང་བའམ། རྐུ་ཐབས་སུ་གནས་པའམ་ཐ་དད་དུ་གནས་པའམ་གནས་པར་མི་བྱའམ།
མུ་སྟེགས་ཅན་ནམ་མུ་སྟེགས་ཅན་ཞུགས་པའམ། མ་བསད་པའམ་ཕ་བསད་པའམ་དགྲ་
བཅོམ་པ་བསད་པའམ་དགེ་འདུན་གྱི་དབྱེན་བྱས་པའམ་དེ་བཞིན་གཤེགས་པ་ལ་ངན་
སེམས་ཀྱིས་ཁྲག་ཕྱུང་བར་གཟུང་དུ་གསོལ། བདག་ཚངས་པ་མཚུངས་པར་སྤྱོད་པ་ཁྱེད་t
-67



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཅག་དང་ལྷན་ཅིག་གནས་པའམ་ལོངས་སྤྱད་པས་ཆོག་གོ་ཞེས་བྱ་བ་ལྟ་བུ་ནི་འབུལ་བའི་
ཚིག་དག་ཡིན་ནོ། །འབུལ་བའི་ཆོ་གའོ། །
༈ འདུལ་བའི་མདོ་བམ་པོ་གཉིས་པ། །བཅུག་རེག་ཉམས་སུ་མྱོང་བར་བྱས་ནའོ།།
ཟག་བྱེད་དོ། །དེར་རོ། །མ་ཉམས་པར་རོ། ཁའམ་བཤང་བའི་ལམ་དུའོ། །ཉམས་པ་དག་
ལ་ནི་སྦོམ་པོའོ། །མི་རུང་བ་དག་ལ་ནི་ན་སྨད་དོ། །མི་མ་ཡིན་པའི་འགྲོ་བ་པ་ཉིད་དང་།
སྐྱེས་པ་ཉིད་དང་། མ་ནིང་ཉིད་དང་། རོ་ཉིད་དང་། རྟེན་པར་བྱེད་པ་ཉིད་དང་། བརྟེན་པར་
བྱ་བ་གཡོགས་མ་ཅན་དག་ལ་ནི་ན་སྨད་པ་མེད་དོ། །མ་ཚོར་བ་དང་རང་བཞིན་ཉམས་པའི་
གནས་སྐབས་དང་མི་འདོད་བཞིན་དུ་བཅུག་པ་ཉིད་ནའོ། །རང་གིས་བརྟེན་པར་བྱ་བར་རོ།།
སྔར་ཕྱི་རོལ་དུ་དྲུད་པ་ཉིད་ལའོ། །ནང་དུ་མི་དབོ་བར་ཕྱི་རོལ་ཉིད་དུའོ། །མ་བསྲུངས་བ་
ཉིན་མོ་གློས་ཕབ་སྟེ་གཉིད་ལོག་པར་མི་བྱའོ། །སྲུང་མ་ནི་གསུམ་སྟེ། སྒོ་བཅད་ཅིང་ཀུན་
ནས་བསྐོར་བ་ན་གནས་པ་ཉིད་དང་། དགེ་སློང་གིས་ཀུན་ནས་བསྲུངས་པ་ཉིད་དང་། ཤམ་
ཐབས་ཀྱི་མཐའ་བཅིངས་པ་ཉིད་དོ། །མི་ཚངས་པར་སྤྱོད་པའི་ཕམ་པར་འགྱུར་བ་རྣམ་པར་
འབྱེད་པའོ། །གང་དུ་བུད་མེད་ཀྱིས་རྗོད་པ་དེར་འགྲོ་བར་མི་བྱའོ། །གང་དུ་མི་མ་ཡིན་པ
གནོད་པའི་ཕྱིར་བཙལ་བ་དེར་གནས་པར་མི་བྱའོ། །འདོད་ཆགས་ཤས་ཆེ་བས་འཛག་སྣོད་
བཅང་བར་བྱའོ། །རའམ་རི་དྭགས་སམ་བྱི་བའི་ལྤགས་པ་ལས་སོ། །དྲི་མི་ང་བར་བྱ་བའི་
ཕྱིར་སྐབས་སུ་བཀྲུ་བ་དང་བསྐམ་པར་བྱའོ། །དེའི་དུས་ཀྱི་ཆེད་དུ་གཞན་བྱའོ། །ཧ་ཅང་མང་
བས་འདར་བར་གྱུར་ན་ཕྲུ་བླུགས་སོ། །བྱེ་མའམ་སའིའོ། །ཟན་ཟ་བ་དང་། མཆོད་རྟེན་ལ་
ཕྱག་འཚལ་བའི་ཚེ་ཕོག་ལ་བཀྲུས་ཏེའོ། །མི་ཚངས་པར་སྤྱོད་པའི་ཕམ་པར་འགྱུར་བ་ཕྲན་
ཚེགས་ཀྱི་སྐབས་སོ། ཁའི་དང་པོ་ནི་སོ་ཕན་ཆད་དོ། །བཤང་བའི་ལམ་གྱི་བུ་གུའི་སྦུབས་ཀྱི་
མཐའ་ཡན་ཆད་དོ། །ཟག་བྱེད་ཀྱི་ནི་པགས་རིམ་ཡན་ཆད་དོ། །དེར་ནོར་བུ་བཅུག་པ་ཉིད་ནི་ཚ
-68



འདུལ་བ་མདོ་རྩ་བ།
དེའི་མཐའོ། །ཕྱོགས་ཀྱི་དང་པོ་ཅུང་ཟད་ཟིན་པ་ཉིད་དང༌། སྐྱངས་པ་ཉིད་དང་། རུལ་བ་ཉིད་
དང་། མྱགས་པ་ཉིད་དང་། སྲོག་ཆགས་དག་གིས་ཟོས་པ་ཉིད་ལྟ་བུ་ནི་ཉམས་པ་ཉིད་དོ། །
བགྲོད་པར་བྱ་བ་ཕྱེད་བཅད་པ་ཉིད་ལ་ཡང་ན་སྨད་པ་མེད་དོ། །བསྟེན་པར་བྱ་བའི་དབུས་བྱེ་
བའི་མཚམས་འབྱོར་བ་མི་མངོན་པ་ལ་ཡང་ངོ༌། །མངོན་པ་ལ་ནི་ཚིག་འོག་མར་རོ། །སྦོམ་
པོའི་དབང་དུ་བྱས་པ་ནི་ཕག་ལ་སོགས་པ་བཙོས་པ་སྤུ་མེད་པ་དག་ལའོ། །མགོ་བཅད་པའི་
ཁར་རོ། །བརྟེན་པར་བྱ་བ་དང་། རྟེན་པར་བྱེད་པ་ལུས་ལས་ཐ་དད་པར་བྱས་པ་གཉིས་
ཀྱིའོ། །གཞན་པ་གཉིས་ཀྱང་གཞན་གྱིས་གཉིས་དང་གཞན་དུ་སྦྱོར་བར་བྱེད་ནའོ། །གཞན་
པའི་བུ་ག་ལུས་ལས་བཅད་པ་ལ་ཡང་ངོ༌། །བརྟེན་པར་བྱ་བ་མ་ནིང་མོ་སྦུབས་མེད་པ་ལ་
ཡང་ངོ༌། །མཆུ་གཉིས་ལའོ། །ཕྱི་རོལ་གྱི་མཚམས་ལ་ཐུག་པར་རོ། །སྣོད་དུའོ། །བསྟབས་པ་
དང་མི་རེག་པར་འཛུད་པ་གཉིས་སོ། །མཐའ་ཉིད་བརྗོད་པའི་གཡོགས་མ་དེ་ནི་བསྒྲིབས་པ་
སྟེ། དེས་གཡོགས་པ་ཐམས་ཅད་ཀྱི་ཐམས་ཅད་དུ་རེག་པར་མི་འགྱུར་བ་མ་ཡིན་ནོ། །གཞན་
གྱིས་གཡོགས་པ་ཉིད་ནི་མི་རེག་པར་འཛུད་པས་རྣམ་པར་བཤད་པ་ཡིན་ནོ། །ཕམ་པར་
འགྱུར་བ་དང་པོ་ཞུ་བའི་སྐབས་སོ། །
དགེ་སློང་གི་དངོས་པོར་མི་ཤེས་ན་རང་བཞིན་ལས་ཉམས་པ་ཡིན་ནོ། །ཉམས་པ་
ནི་གཉིས་ཏེ་ནང་དང་ཕྱི་རོལ་ལོ། །བསྟེན་པའི་ཕྱིར་གཞན་ལ་ཁས་བླངས་པ་ན་བསླབ་པ་
འཁྲུགས་པ་ཉིད་དོ། །དེ་ལ་དེ་ཡང་སྦྱིན་པར་བྱ་བ་ཉིད་དོ། །དེ་ནི་དགེ་སློང་གི་སྦོམ་པོའོ། །མ་
ཆུད་ན་ཡང་ངོ༌། །ཆུད་པར་བྱ་བའི་ཕྱིར་རྨ་ཉེད་ན་ཡང་ངོ༌། །སྐྲག་པ་དང་ངོ་ཚ་བས་ཀུན་ཏུ་
འདོད་ཆགས་མ་སྐྱེས་ནའོ། །ཡན་ལག་གི་རྣམ་པ་བརྡོལ་བའི་ཕྱིར་རོ་མ་མྱངས་ན་ཡང་ངོ༌། །
ལས་སུ་མི་རུང་བ་བཅུག་ནའོ། །ལག་པས་ལག་པར་དང་། རྐང་པས་རྐང་པར་དང་། ཚིགས་
ཀྱིས་ཚིགས་སུ་དང་། མདོམས་ཀྱིས་མདོམས་སུ་ལྟ་བུར་མི་རུང་ནའོ། །སྤྱད་པའི་གཡོ་བ་ཉིད་
-69



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཙམ་ལའོ། །ཤིང་དང་བ་སོ་དང་རྡོ་བ་དང་གོས་ལས་བུ་མོའི་གཟུགས་བྱས་པ་ལ་བཙལ་བ་ན་
གལ་ཏེ་དབང་པོ་ཙམ་དོད་ནའོ། །ཡན་ལག་ཐམས་ཅད་དུ་རེག་པ་སྟེར་ན་དངོས་གཞིའོ། །
བསྟེན་པའི་དོན་དུ་རྩོལ་བས་ཡན་ལག་གི་རྣམ་པར་རྐང་པ་འཛུད་ནའོ། །བསྟེན་པར་བྱ་བ་
ལ་ཡན་ལག་གི་རྣམ་པས་དེ་ཙམ་ལ་གཞོལ་བས་ཕྱི་རོལ་དུ་རེག་ནའོ། །བསྟེན་པའི་ཕྱིར་
གཞན་ལ་བསྒོ་ནའོ། །རང་བཞིན་གྱིས་ལས་སུ་རུང་བ་ཉིད་ནི་ན་སྨད་པར་བྱ་བ་མེད་དོ། །
མདུན་མ་དང་ཕྱི་མ་གཉིས་གང་དུ་བརྩལ་བ་དེ་ལས་གཞན་དུ་ལྡུགས་པ་ལ་མེད་དོ། །ལམ་
ལྷག་མ་རྣམས་སུ་བཙལ་བར་བྱའོ་སྙམ་པ་ལ་ཡང་མེད་དོ། །བདག་ནི་ཉམས་པའོ་སྙམ་པའི་
བསམ་པ་ཅན་ལ་ཡང་མེད་དོ། །ནད་དང་དབྲལ་བར་བྱ་བའི་དོན་ཉིད་ལ་ཡང་མེད་དོ། །
ལམ་ལ་གཞན་ཉིད་དུ་འདུ་ཤེས་པ་དང་ཡིད་གཉིས་ཟ་བ་ལ་ཡང་མེད་དོ། །ལམ་མ་ཡིན་པ་
ལ་ནི་དེ་གཉིས་སྦོམ་པོའི་དབང་དུ་བྱས་པ་ཉིད་དོ། །རྡོས་པ་བུད་མེད་ཀྱི་སྟེང་དུ་འགྱེལ་བ་ལ་
ནི་ལྟུང་བ་མེད་དོ། །ཉམ་ཐག་པས་མགུལ་ནས་མི་འདོད་བཞིན་དུ་འཁྱུད་པ་ལ་ཡང་ངོ༌། །
མཆུར་མཆུས་རེག་པ་ལ་ཡང་ངོ༌། ཁྱིའི་མདུན་དུ་གཅི་བར་མི་བྱའོ། །གང་དུ་སྲོག་གི་བར་ཆད་
འབྱུང་བའི་དགོན་པ་དེར་གནས་པར་མི་བྱའོ། །གང་ན་ཡན་ལག་གི་རྣམ་པ་འཛིན་པའི་
འཇིགས་ པ་ཡོད་པའི་ཆུ་ཀླུང་དེར་སྒྲེན་མོར་བརྒལ་བར་མི་བྱའོ། །དེར་ཤེས་བཞིན་དུ་གྲུ་
བརྒལ་བར་བྱའོ། །བ་ལང་གི་ནང་དུ་ཡང་འགྲོ་བར་བྱའོ། ཁྲོན་པ་ཡང་བརྟག་པར་བྱའོ། །
བསོད་སྙོམས་ལ་ཡང་གྲོང་དུ་རྒྱུ་བར་བྱའོ། །ལེགས་པར་སོ་སོར་བརྟགས་པར་བྱས་ནས་
རབ་ཏུ་དབྱུང་བར་བྱའོ། །གཅིག་པུ་བླ་གབ་མེད་པར་གློས་མི་དབབ་བོ། །དགེ་སློང་མས་
གནས་ཁང་སྒོ་མ་བཅད་པར་སྙོམས་པར་འཇུག་པར་ཡང་མི་བྱའོ། །ཕམ་པར་འགྱུར་བ་དང་
པོ་འདུལ་བྱེད་ཀྱི་སྐབས་སོ། །མི་ཚངས་པར་སྤྱོད་པའི་ཕམ་པར་འགྱུར་བ་དང་པོ་རྫོགས་།
སོ།། །།
-70



འདུལ་བ་མདོ་རྩ་བ།
V༈ རྐུའམ་རྐུར་བཅུག་པ་དག་གིས་སོ། །མངགས་པས་ཀྱང་ངོ་། །མ་བྱིན་པའོ།།
མ་ཤ་ཀ་ལྔ་ལ་སོགས་པའོ། །རྐུ་སེམས་ཀྱིས་སོ། །མིའི་རྒྱུད་ཀྱིས་ཡོངས་སུ་གཟུང་བའོ། །
དེར་འདུ་ཤེས་པས་སོ། ཁྱེར་བ་ཉིད་ན་བསམ་པས་མ་བཏང་བ་ནི་བདག་པོ་ཉིད་དང་མ་བྲལ་
བ་ཉིད་ཡིན་ནོ། །ཐ་སྙད་མི་ཤེས་པ་ནི་ཞལ་ཏ་བྱེད་པ་བདག་པོ་ཉིད་ཡིན་ནོ། །བཟའ་བཏུང་
གི་ཕྱིར་བྱིན་པ་ལ་ནི་བསམ་པ་དང་འབྲེལ་བ་མེད་པ་ཉིད་ཡིན་ནོ། །ནགས་མེས་བཏང་བ་ལ་
སོགས་པ་དག་གིས་བཟུང་བའི་ཕྱིར་རི་དྭགས་དང་བྱ་དང་སྡིག་སྤྲུལ་ལིངས་བཏབ་པ་རྣམས་
ལ་ནི་ལིངས་པ་མ་ཡིན་པ་བདག་པོ་ཉིད་མ་ཡིན་ནོ། །བྱེ་བྲག་མ་ཕྱེད་པ་ལ་ནི་གཞི་ལས་རྣམ་
པར་བཞག་གོ །རིན་ཐང་ནི་རྐུ་བའི་གནས་དང་དུས་ཀྱིས་སོ། །མ་བསམས་པ་ལ་ནི་ལྟུང་བ་
མེད་དོ། །རང་དང་བརྣ་བ་དང་ཡིད་གཅུགས་པའི་སེམས་དག་གིས་གཞན་ལ་གོ་བར་བྱས་ཏེ་
བླངས་ན་ལྟུང་བ་མེད་དོ། །རྐུ་སེམས་མེད་པ་གཞན་གྱིས་ཀྱང་ངོ༌། །སྙིང་རྗེས་རྫུ་འཕྲུལ་གྱིས་
ཕྲོགས་ནའོ། །ཐམས་ཅད་དུ་སྦྱོར་བ་ལ་ནི་ཉེས་བྱས་སོ། །སྡེ་ཚན་དེ་ལ་གལ་ཏེ་དངོས་གཞི་
ཡིན་ན་སྦོམ་པོའོ། །འོག་མ་ལ་ཡང་དེ་བཞིན་ནོ། །མ་ཆོག་པ་བརྐུས་ནའོ། །བདག་པོ་མེད་
པའི་གཏེར་རོ། །རང་གིའོ། །འགྲོ་བ་གཞན་གྱིར་རོ། །བདག་གིར་མ་བྱས་པར་སྦ་བ་དང་
ཆུད་གཟན་པ་དང་ཟིན་པ་བཏང་བ་ལ་སོགས་པས་བྲལ་བར་བྱེད་ན་ཡང་ངོ༌། །སྙིང་རྗེ་དང་
ལྡན་པའི་སེམས་ཀྱིས་ན་ཉེས་བྱས་སོ། །སྔར་བྱས་ན་ཕྱིར་བཅོས་ཀྱང་དེ་མ་བྱས་པ་ཉིད་མ་
ཡིན་ནོ། །ནོམ་པའི་སྔ་རོལ་ནི་སྦྱོར་བའི་སྦྱོར་བ་ཉིད་དོ། །ཕྲི་བའི་གོམ་པ་རེ་རེ་ལ་དེ་ཐ་དད་
པ་ཡིན་ནོ། །དེའི་གཞི་ལ་ནི་སེམས་ཅན་སོ་སོ་ལའོ། །ཕུར་པ་ལས་བཀྲོལ་བ་ནི་གྲུ་ལ་རེག་པ་
མ་ཡིན་ནོ། །དེ་བྱས་ནས་རྐུ་བ་ལ་ནི་ཁུར་བརྐུས་པ་ནའོ། །བཏུས་ནས་ནི་ཕུང་པོ་ནའོ། །
སྦྱིངས་པ་ལ་ནི་གནས་ཀྱི་སྟེང་ནས་རྫས་ཀྱི་སྟེང་བྱིང་ནའོ། །དེར་ཕྱིས་དབྱུང་ངོ་སྙམ་པའི་བློ་
གྲོས་གང་ཡིན་པ་དེ་ནི་བསྐུར་བའིའོ། །བཤལ་བ་ལ་ནི་ངོས་ཀྱི་གཞིའི་མཚམས་ལས་ངོས་
-71



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཅིག་ཤོས་འདས་ནའོ། ཁྱབ་པའི་ཁོངས་སུ་གཏོགས་པའི་དེ་དང་ལྡན་པ་ཉིད་ལ་ནི་མ་ཡིན་
ནོ། །དེའི་མཚན་ཉིད་ནི་གྱོང་གྲུགས་དང་གས་པ་དང་བྲིས་པ་དང་ཁ་དོག་གཞན་དང་བར་
མཚམས་དང་བར་ཆད་དག་གོ །སྲོག་ཆགས་ལ་ནི་རྩིབ་མ་ལ་སོགས་པ་ཐ་དད་པར་བརྟག་ཏུ་
རུང་བ་རྣམས་བར་ཆད་ཉིད་ཡིན་ནོ། །གདིང་བ་བཏིང་བ་ཉིད་ཡིན་ནོ། །སྐྱེ་བ་ནི་བཞག་པ་
པ
དང་འདྲ་བའོ། །བསྐོན་པ་ནི་ཕུད་ནའོ། །ཤོ་གམ་ནི་ས་ལས་འདས་ནའོ། །མི་ལ་གལ་ཏེ་
བརྡས་ན་ནི་དེ་གྲུབ་ནའོ། །གལ་ཏེ་དེ་ལྟར་ན་བྱ་སྤར་བ་ནའོ། །དུད་འགྲོ་བཏགས་པ་ནི་
བཀྲོལ་ནའོ། །བརྟོད་པ་དང་ཁྱུ་ལས་བཀར་བ་གཉིས་ནི་མི་སྣང་བར་གྱུར་པ་ཉིད་ནའོ། །
གསང་སྔགས་དག་གིས་འདྲེན་པ་ནི་སྣང་བ་ནའོ། །ཕྱི་བཞིན་འབྲང་བ་དང་ནང་བྱན་བྱེད་པ་
གཉིས་ནུར་བ་དང་འབྱངས་པ་དང་འབྱམ་པ་དང་འཇུག་པ་དང་འཛེག་པ་དག་གིས་སྔ་མ་
ལྟར་ཡིན་གྱི་དེ་གཉིས་ཀྱིས་བླངས་པ་ནི་མ་ཡིན་ནོ། །གྲུ་ནི་སྐམ་ས་དང་ཡུར་པོ་ཆེ་དང་ཆུ་
བདལ་བ་དག་གིས་སོ། །རྒྱུན་ཕྱོགས་ཀྱིས་སོ། །ཐད་ཀར་ཡང་ཕ་རོལ་གྱི་འགྲམ་དུ་མི་སྣང་
བར་གྱུར་ནའོ། །དེ་ལས་གཞན་པ་ཉིད་ལ་ནི་དེར་ཕྱིན་ནའོ། །རྒྱུན་ལས་བཟློག་པ་ལས་ནི་གྲུ་
ཚུགས་ལས་འདས་པ་ནའོ། །གཞན་གྱི་ལས་ཀྱི་མཐའ་དག་ལ་ཆུ་གཏོང་བའམ་འགོག་པ་ལ་
ནི་རང་གི་ལས་ཀྱི་མཐའ་གྲུབ་པ་སྐྱེད་མ་གཏོགས་པ་དེའི་ཆེད་དུ་དེར་འདུན་པས་གཞན་དུ་
གྱུར་ནའོ། །རྐུན་པོ་རྣམས་ལ་དེའི་ཆེད་དུ་ལམ་རྒྱུས་གོ་བར་བྱེད་པ་ལ་ནི་ཤས་ཐོབ་ནའོ། །ས་
གཞི་དང་ཁང་ཁྱིམ་དག་ཡོངས་སུ་བསྐོར་བས་ནི་མཚམས་འབྱོར་ནའོ། །ཤགས་ཀྱིས་གལ་ཏེ་
བླ་ཡི་གྲར་ནི་རྒྱལ་ནའོ། །གལ་ཏེ་འོག་གཟུར་ན་ཕ་རོལ་པོའི་སྦྱོར་བ་ཉིད་བཏང་ནའོ། །དེ་ནི་
སྦྱོར་བ་ཉིད་དོ། །རྐུ་སེམས་མེད་པ་ལ་ཤོ་གམ་དུ་གཏོགས་པའི་ཉེས་པ་འབྱུང་བར་དོགས་
པར་མི་བྱའོ། །གང་གིས་བླངས་པ་ཉིད་ཀྱིས་སྣོད་ལས་དེས་སྦྱིན་པར་བྱ་བ་ཉིད་ཡིན་ནོ། །
གནང་བ་ལ་གཞན་གྱིས་བཟླས་ན་མ་བརྐུས་པ་ཡིན་ནོ། །མ་གནང་བས་གཞན་གྱིས་བཟླ་
-72



འདུལ་བ་མདོ་རྩ་བ།
བར་མི་བྱའོ། །མ་ཚོར་བར་འདའ་བར་བྱེད་པ་མི་འགྲུབ་པར་བྱ་བའི་ཕྱིར་མི་འབད་པར་མི་
བྱའོ། །སྲུང་མ་དགེ་སློང་དུ་མ་གཞག་པར་བྱའོ། །དེའི་ཟན་བསྐྱལ་བར་བྱ་བ་ཉིད་དོ། །དེས་
བཟློག་པར་བྱའོ། །བཅུག་པ་ཉིད་ན་བརྗོད་པར་བྱའོ། །མེད་ན་མཚན་མ་གདབ་བོ། ཁྱེར་ཏེ་
འོངས་པ་ལ་དྲི་བར་བྱའོ། །གཞན་གྱིས་དོར་བ་མི་འགྲུབ་ན་རེག་པ་ཉིད་དུ་བྱའོ། །མ་ཕུལ་
ཡང་ངེས་པ་སྐྱེས་ནས་ཕུལ་བ་དང་འདྲའོ། །དེ་དག་གིས་རྫས་གནང་བར་བྱ་བའི་ཕྱིར་ཕ་མའི་
བསྔགས་པ་བརྗོད་པར་བྱའོ། །དཀོན་མཆོག་རྣམས་ཀྱིས་ཡང་ངོ༌། །དོན་དུ་གང་ཡང་རུང་
བའི་དཀོར་གང་ཡང་རུང་བ་ལས་སྐྱེན་པོར་བླངས་པའི་ཆོས་སུ་སྦྱིན་པར་བྱའོ། །ཤོ་གམ་
གཞལ་དགོས་པ་དང་བཅས་པར་འགྲོ་བར་མི་བྱའོ། །དེས་མ་ཡིན་པ་ཉིད་ནི་བ་ལང་གི་ལྕི་བ་
བཙིར་བས་ཀྱང་ཁ་བསྒྱུར་བ་དང་ཁ་ཚར་བཅད་པ་ཡང་ངོ༌། །མ་མཐོང་བ་ལ་བ་ལ་བློ་དེ་མི་
འཆགས་སོ། །གཞན་གྱི་སྤྱོད་པ་བརྟོལ་བར་མི་བྱའོ། །ཡིད་གཅུགས་པ་མ་ཡིན་པ་ལ་ཡིད་
བཅུགས་པ་ཉིད་དུ་མི་བྱའོ། །དེ་ཉིད་ནི་འོག་མ་ལ་གོང་མའོ། །དེ་ནི་སྡུག་པ་དང་ཡིད་དུ་
འཐད་པ་དང་བླ་མ་དང་བསྒྲུབ་པར་འོས་པ་དང་མཆོད་པར་འོས་པ་དང་བསྟོད་པར་འོས་པ་
དང་བླངས་ན་དགའ་བའོ། །ལག་པོད་ཀྱི་ལས་ཀྱིས་ལས་བྱ་ཞིང་བསོད་ནམས་ཀྱི་བློས་ཀྱང་
གླ་རྔན་གྱིས་ནི་མ་ཡིན་ནོ། །ཡུལ་གྱིས་ངེས་པའི་ཚིག་ནི་འདྲིད་པ་མ་ཡིན་ནོ། །ལྟུང་བ་བླངས་
ན་ཡུན་རིང་དུ་མི་བསྲེལ་ལོ། །དེ་དགེ་སྐོས་ལ་གཏད་པ་ཉིད་དུ་བྱའོ། །དེས་རབ་ཏུ་བྱུང་བའི་
ཡིན་པར་དོགས་ན་དགེ་འདུན་ལ་བསྟན་པར་བྱའོ། །བདག་པོ་མ་བྱུང་ན་གཟར་ཐག་ལ་
བཏགས་ཏེ་གཞག་གོ །ནད་པས་མ་གནང་བ་དེ་ལ་སྨན་མི་བསླང་ངོ༌། །མ་བྱིན་པར་ལེན་
པའི་ཕམ་པར་འགྱུར་བ་རྣམ་པར་འབྱེད་པའོ། །
ཡོངས་སུ་གཟུང་བ་དང་བཅས་པ་གནང་བ་ལས་གཞན་པའི་ཐབས་ཀྱིས་བདག་
གིར་མི་བྱའོ། །བདག་གིར་བྱས་པ་དགུག་པར་མི་བྱའོ། །དེ་ནི་ཆོས་བཤད་པས་བསླང་བར་
-73



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱའོ། །རིན་ཕྱེད་དུ་ཉེ་བས་ཀྱང་ངོ་། །ལྷུང་བཟེད་དང་ཆོས་གོས་ནི་རིན་ཆེན་པོས་བསླུས་ཀྱང་
ངོ་། །མི་སྙན་པ་འབྱུང་བར་འགྱུར་བ་ནི་བོར་བའོ་ཞེས་སྐྱེ་བོ་ཕལ་པོ་ཆེའི་མངོན་སུམ་དུ་མ་
བབ་པར་བཀུར་བར་མི་བྱའོ། །རོའི་རྫས་མི་མ་ཡིན་པས་བླངས་པ་ཉིད་ནི་ཡོངས་སུ་མ་
བཟུང་བ་ཉིད་མ་ཡིན་ནོ། །རབ་ཏུ་གཏུམ་པ་དེའི་ཕྱི་བཞིན་དུ་འགྲོ་བར་བྱའོ། ཁ་བུབ་ཏུ་
བསྙལ་བ་ལ་རྐང་པའི་མཐའ་ནས་བརྩམས་ཏེ་གཡོགས་པར་བྱའོ། །མ་རྨས་པ་ལས་བླང་
བར་མི་བྱའོ། །རང་གིས་རྨས་པ་དང་རྨས་པར་བྱེད་དུ་གཞུག་པར་མི་བྱའོ། །བསྟི་གནས་ཉིད་
དུ་སོ་ཤིང་དང་ཆུ་དང་འདག་རྫས་དང་ལྕི་བ་དང་ས་ཅི་བདེར་བྱའོ། །དགེ་སློང་དང་དགེ་ཚུལ་
མི་འདོད་བཞིན་དུ་འབྲེལ་བས་ཁྲིད་པ་ན་གཟུང་བར་བྱའོ། །མ་བྱིན་པ་ལེན་པའི་ཕམ་པར་
འགྱུར་བ་ཕྲན་ཚེགས་ཀྱི་སྐབས་སོ། །
ཀ་ཀ་ནི་བཞི་ལ་མ་ཤ་ཀའོ། །ལྔ་ཉིད་ནི་ཀཱར་པ་ཎ་བཞི་ཆའི་དཔེ་ཡིན་ནོ། །གང་ན་
དེའི་ཚིགས་ཉི་ཤུ་ཡིན་པ་དེ་ལ་བརྟེན་ནས་སོ། །རྐུ་བའི་གནས་དང་དུས་ཀྱིས་དེའི་བརྩི་བ་
རྣམ་པར་བཞག་གོ །ཆེ་བ་ཉིད་ཀྱིས་རིན་ཐང་གདབ་མི་ནུས་པ་ནི་རབ་ཀྱི་མཐར་ཕྱིན་པ་ཉིད་
དོ། །ཆུང་བ་ཉིད་ཀྱིས་དེར་མི་ཆོག་པ་ཉིད་ནི་ཁོངས་སུ་མ་གཏོགས་པ་ཉིད་མ་ཡིན་ནོ། །དེ་ལ་
སངས་རྒྱས་ཀྱི་སྐུ་གདུང་ནི་གཞལ་དུ་མེད་པའི་རིན་པོ་ཆེ་ཉིད་ཡིན་ནོ། །མཆོད་པའི་དོན་ཉིད་
དུ་ན་ཉེས་བྱས་སོ། །དཔེ་བྲི་བ་ལ་ནི་ཉེས་པ་མེད་པ་ཉིད་དོ། །བཤིག་སྟེ་རྐུ་བ་ལ་ནི་དེའི་
གནས་སྐབས་རྐུ་བའི་དངོས་པོ་ཉིད་ཡིན་ནོ། །བྱང་གི་སྒྲ་མི་སྙན་ན་ནི་ཡོངས་སུ་འཛིན་པ་
མེད་པ་ཉིད་དོ། །དེ་ནི་རང་གི་དང་འདྲའོ། །དེའི་དུས་ན་བདག་ཉིད་ཡོད་པ་བདག་པོ་ཉིད་དོ།།
མྱ་ངན་ལས་འདས་པ་ཉིད་ནི་ལྷ་ཉིད་དོ། །བརྙས་པ་ངེས་པར་བྱིན་པ་བཞིན་དུ་ཉེ་བར་སྤྱོད་ན་
སྦྱོར་བ་བཞིན་ནོ། །གསང་སྔགས་དང་སྨན་དག་གིས་དབུལ་དུ་བཅུག་ན་ཡང་ངོ་། །གཞན་
གྱི་དོན་ཉིད་དུ་ན་ཡང་དངོས་གཞིའི་རྣམ་པའོ། །རྟོགས་པས་ཀྱང་ངོ་། །བདམས་ཏེ་བཟང་པོ་a
ར
-74



འདུལ་བ་མདོ་རྩ་བ།
རྐུ་བར་འདོད་པ་ལ་ཡང་ངོ༌། །རྒྱན་ལ་དོར་བྱེད་ན་གལ་ཏེ་རྒྱལ་བ་ཉིད་དུ་མ་གྱུར་པའི་ཚེ་སྦྱོར་
བའོ། །དེ་ལ་དེ་ནི་བརྐུས་པ་ཡིན་ནོ། །གྲངས་ལ་ནི་དེའིའོ། །མཚན་མ་ཕྱིས་པ་དང་བསྣན་པ་
གཉིས་དང་། གནས་གཞན་དུ་བཞག་པ་ཡང་དེ་ཉིད་དོ། །དེ་ལ་གྲུབ་པ་ན་བརྐུས་པ་ཡིན་ནོ།།
ཚོམས་གཞན་དུ་བགྲང་བ་ཡང་དེ་དང་འདྲའོ། །སྔ་མ་ཉིད་ཕྱི་མ་དག་ལ་དང་ཕྱི་མ་ཉིད་སྔ་མ་
དག་ལ་བསྙོན་པ་ཡང་ངོ༌། །སྐལ་བ་ཉིད་ནི་དེ་དག་གང་དུ་ཐམས་ཅད་ཀྱི་དང་པོར་བགྲངས་
པ་དེར་རོ། །མི་དབང་བ་དབང་བར་སྒྲོགས་པ་ཡང་ངོ་། །མ་བསྒོ་བར་སློང་བ་ཡང་ངོ༌། །
བརྙས་པ་དང་བསྐྱིས་པ་དང་གཏམས་པ་རྣམས་བསྙོན་པ་ནི་སྦྱོར་བའོ། །བརྣོགས་ན་བརྐུས་
པ་ཡིན་ནོ། །གཏམས་པ་སྦས་པ་ལ་གལ་ཏེ་སྤོ་བ་དང་ལྷན་ཅིག་ཏུ་དང་སྤྲོ་བའི་འོག་ཏུ་དང་།
གལ་ཏེ་སྔར་ན་ནི་སྦྱོར་བ་གཞན་ཉིད་དོ། །སྐྱིད་པ་གཅོད་པ་དང་གསོད་པ་ནི་ཆུད་གཟན་པ་
ཡིན་ནོ། །མཚམས་ཀྱི་ནམ་མཁའ་ལས་ཤོ་གམ་འདྲལ་ན་ཡང་སྦོམ་པོའི་དབང་དུ་བྱས་པ་
ཉིད་དོ། །རྫུ་འཕྲུལ་གྱིས་ཁྱེར་བ་ལ་ནི་ཉེས་པ་མེད་པ་ཉིད་དོ། །མཚམས་གཞན་དུ་ཡང་ངོ༌། །
བསྒོ་ན་ཉེས་བྱས་སོ། །ལམ་གཞན་སྟོན་ན་ཡང་ངོ༌། །ཐབས་ཀྱིས་བརྗོད་ན་ཕྲ་མོར་རོ། །
ལམ་གོལ་བ་ནི་ལམ་དང་འདྲའོ། ཁ་དང་ཚེམ་བུ་ནི་སྐུངས་གཞན་དང་འདྲའོ། །རྐུ་སེམས་
དང་བྲལ་ན་མཐའི་མཐར་ཐུག་པ་ཉིད་མ་ཡིན་ནོ། །སྦྱོར་བ་ལ་མེད་ན་དེ་རྨ་བྱས་པ་ཉིད་མ་
ཡིན་ནོ། །སྤྲིང་ཡིག་ལ་སོགས་པ་ལ་ནི་ན་སྨད་པ་མེད་དོ། །ནན་ཁུགས་དང་དངན་འཐེན་
ཡང་མ་བརྐུས་པ་མ་ཡིན་ནོ། །གནས་དང་བཅས་པ་ཡང་མ་ཡིན་ནོ། །བསད་པ་ཉིད་ནི་
བརྐུས་པ་ཉིད་མ་ཡིན་ནོ། །ཕྱོགས་གཅིག་གནས་ནས་མ་འཕགས་པ་ཡང་མ་ཡིན་ནོ། །ལྟུང་
བ་ནི་དེ་ལས་ཁྱེར་ན་བརྐུས་པ་ཡིན་ནོ། །འཛག་པ་དང་འབྲེལ་བར་བྱེད་པའི་བུ་གུ་ནས་ནི་
བྱུང་ནའོ། །འདིར་ཐ་མ་དེ་ཚུན་ཆད་རྫས་གཅིག་པ་ཉིད་ཡིན་ནོ། །ཕུང་པོ་ལས་རྐུ་ན་ལན་རེ་
རེ་ཞིང་བླངས་པ་ཐ་དད་དོ། །དབྲལ་བར་བྱ་བ་དུ་མ་ཉིད་ཡིན་ན་དེའི་ཆ་སོ་སོའོ། །རྐུན་པོ་
- 75



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རྣམས་ཀྱང་ངོ༌། །འདི་ལ་བློ་གྲོས་དུ་མ་ཉིད་ཡིན་ན་ཐོབ་ན་བརྐུས་པ་ཡིན་ནོ། །མ་བྱིན་པར་
ལེན་པའི་ཕམ་པར་འགྱུར་བ་ཞུ་བའི་སྐབས་སོ། །
བླང་བའི་སྔ་རོལ་དུ་ཤི་བ་ཉིད་དུ་གྱུར་ན་བཞག་པ་ཉིད་དོ། །བཟློག་པ་ནི་ཤི་བའི་
ཡོ་བྱད་ཉིད་དོ། །དགེ་འདུན་ནི་ཕུ་ནུ་དང་འདྲ་བས་དེའི་ཆེད་དུ་རྐུ་བ་ནི་བདག་གིར་མི་བྱེད་པ་
མ་ཡིན་ནོ། །བདག་པོ་ཐ་དད་པ་མ་ཡིན་པ་ནི་རང་གི་དང་འདྲའོ། །ཕྱིར་ལོག་གམ་མི་བླང་
བར་ངེས་པ་ན་ལྷག་མ་རྣམས་ཀྱིས་བརྐུས་པ་ནི་དེའི་ཡན་ལག་ཉིད་མ་ཡིན་ནོ། །ཆ་བདག་
གིར་བྱ་བར་འདོད་པ་ནི་མི་བླང་བའི་བསམ་པ་མ་ཡིན་ནོ། །དེར་གཏོགས་པའི་ལས་རྗེས་སུ་
བསྒྲུབ་པ་ནི་དེའི་མ་ཡིན་པ་མ་ཡིན་ནོ། །ལྷན་ཅིག་གནས་པ་ཉིད་དང་ཉེ་གནས་ཉིད་ཀྱང་
བརྐུས་པར་མི་འགྱུར་བའི་རྒྱུ་མ་ཡིན་ནོ། །ཡོངས་སུ་བསྐོར་བ་ལ་མཚམས་ཉིད་གཙོ་བོའོ། །
མཚམས་གནས་པ་སྤོས་པ་ཡང་འདིས་མ་བསྡུས་པ་མ་ཡིན་ནོ། །མངོན་སུམ་དུ་བླངས་པ་
ཡང་མི་སྣང་བ་ཉིད་ན་བརྐུས་པ་ཡིན་ནོ། །མིས་མཐུས་བརྐུས་པ་ནི་དབང་དུ་བྱས་པ་ཉིད་
ནའོ། །དེ་བདག་ཉིད་ནི་མ་ཡིན་ནོ། །གང་བསམ་པ་དེ་དང་འབྲེལ་བས་མ་བསམས་པ་
བླངས་པ་ནི་བརྐུས་པ་མ་ཡིན་ནོ། །སྦོམ་པོ་ནི་གང་གིས་གང་ལེན་པ་དེ་དེ་ཡིར་རྣམ་པར་
བཞག་པ་ལ་གཞན་གྱིར་རྐུ་བའོ། །ཡོངས་སུ་འཛིན་པ་དང་བཅས་པའི་དུར་ཁྲོད་ནས་ལེན་
པའོ། །རྩ་བའི་ལྡུམ་ཞིང་སྡོང་བུ་དང་ལོ་མ་དང་མེ་ཏོག་དང་འབྲས་བུའི་ཀུན་དགའ་ར་བ་ལ་
སོགས་པ་གསང་སྔགས་དག་གིས་སྐམ་པར་བྱེད་པའོ། །ཆས་ཀྱིས་བརྗོད་པས་རྟ་བཀྲི་བ་
དང༌། ཞོན་ཏེ་འདི་བརྐུ་བར་བྱའོ་སྙམ་ནས་ལུས་འགྱུར་བའོ། །གྲུ་ལ་ཡང་ངོ་། །འདི་ལས་
འདི་ལྟར་སྙམ་པ་ཡང་ངོ༌། །ཕ་དང་མ་དང་ཕུ་ནུ་དང་བུ་སྲིང་དང་མཁན་པོ་དང་སློབ་དཔོན་
དང་མཆོད་རྟེན་དང་དགེ་འདུན་ལ་སོགས་པ་ལ་བསྔོས་པ་ཤོ་གམ་གཞལ་དགོས་པ་བཟླས་པ་
འོ། །བརྙས་པ་དང་བསྐྱིས་པ་དག་མི་སྦྱིན་པར་སེམས་པའོ། །གཞན་གྱི་དོན་དུ་བྱིན་པ་འགོད
-76



འདུལ་བ་མདོ་རྩ་བ།
པ་ཡང་ངོ༌། །ཡོངས་སུ་མ་བཟུང་བ་ལ་ཡོངས་སུ་བཟུང་བར་འདུ་ཤེས་པའོ། །ཟན་དྲོན་དང་
འབྲས་ཆན་དང་ཕྱེ་དང་ཉ་ཤ་དང་ཤ་དང་ཤ་སྐམ་དང་ཁུར་བ་ལ་སོགས་པའི་བསོད་སྙོམས་
གཞི་མེད་པ་ནོད་པའོ། །གཞན་གྱིས་བླངས་པར་མི་ཤེས་པ་ནི་གཞི་མེད་པ་ཉིད་མ་ཡིན་ནོ།
མ་བཅོལ་བས་མ་ཡིན་ནོ། །མགྲོན་དུ་མ་བོས་པར་ཟན་ཟ་ན་ཉེས་བྱས་སོ། །ཞུ་བའི་ཆེད་དུ་
འགྲོ་བ་ཡང་ངོ་། །དེ་ལས་གྲོས་བྱེད་པ་ཐ་དད་པ་ཉིད་མ་ཡིན་ནོ། །ཀུན་ཏུ་བཟུང་བ་མ་ཡིན་
ནམ་ཞེས་ལེགས་པར་སོ་སོར་བརྟགས་པ་བྱས་ཏེ་བླང་བར་བྱའོ། །ལུས་བསྙལ་བར་མི་བྱའོ།།
ཚང་གཞིག་པར་མི་བྱའོ། །མ་གནས་པ་དེར་ཆོས་གོས་ཀྱི་ཆ་མི་བླང་ངོ་། །ཆོམ་རྐུན་པ་ལ་
སྦྱིན་བདག་གི་སེམས་ཀྱིས་ལེན་པ་ལ་ཉེས་པ་མེད་དོ། །འོང་བ་རྐུ་ཐབས་ཅན་གྱི་ཆོམ་རྐུན་
པར་མ་གྲགས་པ་ལས་བླང་བར་མི་བྱའོ། །དེ་ལས་བླངས་པ་མཚོན་གྱིས་བཅད་པ་དང་ཁ་
དོག་ངན་པར་བྱས་ཏེ་བཅང་བར་བྱའོ། །དེ་ལྟར་བྱས་ཀྱང་སློང་ན་སྦྱིན་ནོ། །གནད་ལ་བསྒྲེ་
བར་མི་བྱའོ། །གསང་སྔགས་དག་གིས་གཏོང་བ་ལ་ཉེས་པ་མེད་དོ། །བྱི་བས་ཁྱེར་བ་དག་
བདག་པོས་བླངས་པ་ལ་ཡང་ངོ་། །དགེ་སློང་གཞན་གྱི་རྫས་ལ་དེའི་རྫས་སུ་ན་ཡང་ངོ་། །རྔོན་
པ་དག་གིས་མངོན་པར་གཙེས་པར་གྱུར་པའི་རི་དྭགས་གནས་ཁང་དུ་ཞུགས་པ་བླངས་པ་
ཡང་ངོ༌། །དེ་ཤི་ན་དེ་དག་ལ་སྦྱིན་པར་བྱ་བ་ཉིད་དོ། །མ་བྱིན་པར་ལེན་པའི་ཕམ་པར་འགྱུར་
བའི་འདུལ་བྱེད་ཀྱི་སྐབས་སོ། །མ་བྱིན་པར་ལེན་པའི་ཕམ་པར་འགྱུར་བ་རྫོགས་སོ།། །།
༈ ནད་པ་ལ་འཆི་བའི་སེམས་པ་དང་རྗེས་སུ་མཐུན་པའི་ཉེ་བར་བསྒྲུབ་པར་མི་
བྱའོ། །མི་ཤེས་པ་ལ་འཆི་བའི་དགྲ་བོ་མ་སྨྲས་པར་དེའི་ནད་གཡོག་ཏུ་མི་གཞག་གོ །གནས་
ཡོད་ན་མི་བཞག་གོ །འཆི་བའི་འཚོག་ཆས་མི་བཞག་གོ །དེ་འཆི་བའི་ཕྱིར་རྗེས་སུ་བསྒྲུབ་པ་
ལས་ནད་གཡོག་གིས་བཟློག་པར་བྱའོ། །རྫས་ཀྱི་ཕྱིར་གཞན་འཆི་བར་འདོད་པར་མི་བྱའོ།།
བྱ་བ་མ་ཡིན་པ་བྱེད་པ་ལ་སེམས་ཀྱིས་རྗེས་སུ་ཡི་རང་བར་མི་བྱའོ། །སྲོག་བཅད་ནའོ། །དེ་བ
-77



་བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལྟར་བསམས་པས་སོ། །མིར་གྱུར་པའིའོ། །དེ་ལྟར་འདུ་ཤེས་པས་སོ། །གང་ཡང་རུང་བས་
སོ། །བྱེ་བྲག་མེད་པར་ལུས་དང་དེ་དང་འབྲེལ་བ་དང་། འཕངས་པ་དང་གཞན་དང་བསྒོ་བ་
རྣམས་སོ། །དུག་དང་ཕྱེ་མ་དང་དོང་དང་ཤིག་དང་རང་བཞིན་ཉམས་པ་གཏོང་བ་དང་བྲང་དུ་
འདེབས་པ་དང་འཕྲུལ་འཁོར་དང་སྒྱུ་ཐབས་དང་རོ་ལངས་དང་རྗེས་སུ་སྦྱོར་བ་རྣམས་སོ། །
གཡང་དུ་གཏོང་བའོ། །མེ་དང་ཆུར་འཛུད་པའོ། །གྲང་བ་དང་ཚ་བར་འདོགས་པའོ། །ཕོ་
ཉར་གཏོང་པ་ལ་སོགས་པའོ། །དེ་རྗེས་སུ་སྒྲུབ་པ་ཆུང་ངུ་ཉིད་ཀྱང་ངོ༌། །གསད་པར་བྱ་བ་ནི་
སྐྱེས་པ་དང་བུད་མེད་དང་མ་ནིང་ཉིད་དོ། །གཞི་དེས་གཞན་གྱི་ཚེ་ཤི་ནའོ། །འདུན་པ་བཟློག་
པའི་འོག་ཏུ་ན་རྒྱུ་ཉིད་མ་ཡིན་ནོ། །དཀུ་མཉེས་པས་མ་དང་མངལ་ན་གནས་པ་གཉིས་ལས་
མ་བསམས་པ་ཤོས་ན་སྦོམ་པོའོ། །གཞི་དེ་ལས་གསོད་པ་ལ་འཇུག་པ་དང་དུ་ལེན་ནའོ།
ཁྱོད་ཀྱི་མིང་གིས་འཆི་བའི་ཡོ་བྱད་སྦྱིན་ནོ་ཞེས་ཟེར་བ་ཡང་ངོ༌། །གཞན་དུད་འགྲོ་མ་ཡིན་པ་
དང་སྤྲུལ་པ་བསད་པ་ལ་ཡང་ངོ༌། །དྲི་བར་བྱ་བ་ལ་མ་སྨྲས་པར་ནད་པ་ལ་སྨན་སྦྱིན་པར་མི་
བྱའོ། །འདིར་སྨན་པ་དང་དེ་རབ་ཏུ་བྱུང་བ་དང་བཀོལ་བ་རྣམས་དྲི་བར་བྱ་བ་ཉིད་དོ། །ནད་
ཀྱིས་ཀྱང་ངོ༌། །དགེ་སློང་རྒན་རབས་རྒན་རབས་ཤེས་རབ་ཅན་རྣམས་ལ་ཡང་ངོ་། །སྔ་མ་
མེད་ན་ཕྱི་མ་ལའོ། །ཕན་པར་འདོད་པ་ཉིད་ཀྱིས་འཆི་བའི་ཕྱིར་སྨན་མ་ཡིན་པ་བྱིན་པ་ལ་ནི་
ན་སྨད་པ་མེད་དོ། ཁུར་གདེག་པར་མི་ནུས་པ་ལ་གྲོགས་ཉིད་མི་བྱའོ། །གལ་ཏེ་དེ་ལྟ་བུའི་འ
རྐྱེན་གྱིས་ན་ཁྱིམ་པ་དག་རུབ་པ་ཉིད་ལ་གཅིག་ཅར་གདེག་པར་སྐད་སྦྱར་ཏེ་བྱའོ། །བཞག་
པ་ཡང་གཅིག་ཅར་ཉིད་དུ་སྐད་སྦྱར་ཏེ་བྱའོ། །སོ་ཕག་མི་འཕང་ངོ༌། །བྱེ་བ་དང་གས་པ་མ་
བརྗོད་པར་དེ་ཉིད་སྦྱིན་པར་མི་བྱའོ། །རྐུན་པོ་སྤ་བཀོང་བའི་ཕྱིར་ཚམ་ངམ་བྱའོ། །གཎྜི་ལ་
སོགས་པ་མི་འཕོག་པར་འཕང་ངོ་། །རྫི་ཕྱོགས་ནས་རྡུལ་གྱི་བུམ་པ་དང་ཐལ་བའི་གྱོ་མོ་ཡང་
ངོ༌། །འུར་རྡོ་བཅང་བར་བྱའོ། །དགེ་སློང་ངལ་བ་མི་ཕུལ་ལོ། །དེའི་གྲོགས་བྱའོ། །ངལ་
-78



འདུལ་བ་མདོ་རྩ་བ།
སྟོན་པས་གསོར་གཞུག་གོ །སྣོད་སྤྱད་བླང་བར་བྱའོ། །གལ་ཏེ་ལྷན་ཅིག་ཏུ་གནས་སུ་ཕྱིན་པར་མི་
ནུས་ལ་ཟས་དང་སྐོམ་གྱི་དུས་སུ་ནི་མ་ཡིན་ན་ལྷུང་བཟེད་བཀྲུ་བ་དང་བྱུག་རིས་བཞག་པ་
དང་བྱིན་ལེན་དང་བརྟག་པར་བྱའོ། །གལ་ཏེ་དུས་སུ་ན་ཁྱེར་ཏེ་བསུ་བར་བྱའོ། །གསོད་པའི་
ཕམ་པར་འགྱུར་བ་རྣམ་པར་འབྱེད་པའོ། །མིའི་འགྲོ་བ་པའི་ལག་པ་གཅོད་ན་སྦོམ་པོའོ། །
ནགས་མེས་གཏོང་ནའོ། །སྐྲ་ཅན་འཚོང་ནའོ། །གང་གིས་བརྐུས་པ་དེ་བླའི་གྲར་འབུལ་ནའོ།།
གསོད་པའི་ཕམ་པར་འགྱུར་བ་ཕྲན་ཚེགས་ཀྱི་སྐབས་སོ། །
པས་བསྒོ་ནའོ། །མ་དང་མངལ་ན་གནས་པ་གཉིས་ནི་དཔེའོ། །བདག་ཉིད་
གསོད་ན་སྦོམ་པོའོ། །སེམས་གྱུར་པ་མེད་པར་མ་ལེགས་པ་བྱས་ན་ཉེས་བྱས་སོ། །ཆེད་དུ་མ
བསམས་པར་གྲུབ་པ་ནི་བྱེད་པ་པོ་ཉིད་མ་ཡིན་ནོ། །ཚེ་རབས་གཞན་དུ་ལས་སྐྱེ་བ་མེད་དོ། །
གསོད་པའི་ཕམ་པར་འགྱུར་བ་ཞུ་བའི་སྐབས་སོ། །
སྦོམ་པོ་ནི་ཁོ་བོ་འཆི་བར་འོང་ངོ་ཞེས་དེ་སྐད་ཟེར་བ་ལ་ཡིད་མི་ཆེས་ཤིང་དེ་བཞིན་
ཉིད་དུ་སྒྲུབ་པར་བྱེད་ནའོ། །ནད་པ་ཤི་སླའོ་ཞེས་གཡོག་མི་བྱེད་ནའོ། །མིད་པར་བྱ་བ་མི་
འཕྲོད་པ་སྦྱིན་ནའོ། །འབྲས་ཡོངས་སུ་མ་སྨིན་པར་བརྟོལ་ནའོ། །དོང་དུ་འཇུག་པ་དང་སྒོ་
གླེགས་ཀྱིས་འཚིར་བ་ལ་སོགས་པས་ཉོན་མོངས་པར་བྱེད་ནའོ། །གཡང་ས་ནས་མཆོང་པ་
དང་འཆིང་བ་ལ་སོགས་པས་འཆི་བའི་དོན་དུ་སྒྲུབ་པ་ཡང་ངོ༌། །ནད་པ་ལ་བབ་ཅོལ་དུ་
མཚོན་དང་ཐག་པ་སྦྱིན་པར་མི་བྱའོ། །ཞལ་ཏ་བ་ཤེས་བཞིན་དུ་བྱའོ། །གསང་སྔགས་ཀྱི་
ཐལ་ལྕག་བྱ་བ་ཡང་ངོ༌། །ཐོགས་པ་བསལ་བའི་ཕྱིར་བསྣུན་པ་ཡང་ངོ༌། །དེར་གྱུར་པས་
ལེགས་པར་སོ་སོར་བརྟགས་པ་བྱས་ཏེ་དྲིལ་བར་བྱའོ། །ཕྱོགས་ཉུང་ངུས་གདེག་པར་ལྕི་བ་
ལ་འབད་པར་མི་བྱའོ། །སྤྱིའུ་ཚུགས་སུ་འགྲོ་བར་མི་བྱའོ། །མ་བསླབས་པས་བསླབ་པ་ལ་
སྦྱར་བར་མི་བྱའོ། །མཚོན་འཕངས་པ་ལ་བསྒོ་བར་མི་བྱའོ། །ནད་པ་མི་ནུས་པ་ལམ་དུ་མི་
-79



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཀྲིའོ། །གསོད་པའི་ཕམ་པར་འགྱུར་བ་འདུལ་བྱེད་དག་གོ །གསོད་པའི་ཕམ་པར་འགྱུར
བ་རྫོགས་སོ།། །།
༈ འདུ་ཤེས་བསྒྱུར་ཏེ་བདག་ཉིད་མིའི་ཆོས་བླ་མ་དང་ལྡན་པ་ཉིད་དུ་སྨྲས་ནའོ།།
མཐོང་ངོ་བདག་མཐོང་ངོ༌། །སྒྲ་ཐོས་སོ་བདག་གིས་སྒྲ་ཐོས་སོ། །འགྲོའོ། །བདག་གི་དྲུང་དུ་
འོང་ངོ་། །ལྷན་ཅིག་གཏམ་འདྲེའོ། །ཕེབས་པར་སྨྲའོ། །སོ་སོར་ཀུན་དགའོ། །བདག་དང་
རྟག་ཏུ་ཡང་ལྷན་ཅིག་གནས་པར་བྱེད་དོ་ཞེས་སྨྲ་བ་དེ་ཉིད་དོ། །ལྷ་དང་ཀླུ་དང་གནོད་སྦྱིན་
དང་དྲི་ཟ་དང་མིའམ་ཅི་དང་ལྟོ་འཕྱེ་ཆེན་པོ་དང་ཡི་དྭགས་དང་ཤ་ཟ་དང་གྲུལ་བུམ་དང་ལུས་
སྲུལ་པོའི་ཟླ་ཉིད་ལའོ། །སྦོམ་པོའི་དབང་དུ་བྱས་པ་ཉིད་ནི་རྡུལ་ཁྲོད་ཀྱི་ཤ་ཟའོ། །མི་རྟག་པ་
ཉིད་ལ་སོགས་པའི་འདུ་ཤེས་དང་། བསམ་གཏན་རྣམས་དང་། ཚད་མེད་པ་རྣམས་དང་།
གཟུགས་མེད་པ་རྣམས་དང་། འབྲས་བུ་རྣམས་དང་། མངོན་པར་ཤེས་པ་ལ་སོགས་པ་ནི་
ཆོས་བླ་མའོ། །སྦོམ་པོའི་དབང་དུ་བྱས་པ་ཉིད་ནི་ཞི་གནས་ཀྱི་རྒྱུ་མཚན་རང་གི་མཚན་ཉིད་
འཛིན་པ་ཉོན་མོངས་པ་རྣམ་པར་གནོན་པའོ། །དེ་དང་ལྡན་པའི་ཆོས་ཅན་ཉིད་དུ་སྨྲ་བ་ནི་དེ་
དང་ལྡན་པ་ཉིད་མ་སྨྲས་པ་མ་ཡིན་ནོ། །དེ་ཡོད་དོ་ཞེས་རང་གི་བསམ་པ་གཞན་ལ་སྦྱོར་ཞིང་
སྟོན་པ་ཉིད་དོ། །ཉེ་བར་སྦྱོར་ན་མ་ཡིན་ནོ། །མ་བསམས་པར་བསྟན་པར་མི་བྱའོ། །སྨྲ་བའི་
ཕམ་པར་འགྱུར་བ་རྣམ་པར་འབྱེད་པའོ། །བླ་མ་ཐོབ་པ་ཡོངས་སུ་ཉམས་པར་གོ་བར་བྱེད་པ་
ནི་མ་བརྗོད་པ་མ་ཡིན་ནོ། །བླ་མ་བརྗོད་པའི་འདུན་པས་མིང་མཐུན་པའི་དོན་བརྗོད་ན་སྦོམ་
པོའོ། །ནོར་ན་ཡང་ངོ་། །གཞོགས་སྨོས་ཀྱང་ངོ༌། །ཡང་དག་པ་ཕྱི་མ་ཉིད་ལ་དེ་མི་འབྱུང་བ་
མ་ཡིན་ནོ། །སྨྲ་བའི་ཕམ་པར་འགྱུར་བ་ཞུ་བའི་སྐབས་སོ། །སྦོམ་པོ་ནི་བཙུན་པ་དགྲ་བཅོམ་
པ་ཆོས་གོས་ལ་སོགས་པ་མཆོག་འོས་པ་བྲམ་ཟེ་སྡིག་པའི་ཆོས་བསལ་བ། བཙུན་པའི་
དབང་པོ་དྲུག་པོ་དག་ནི་ཤིན་ཏུ་དུལ་བ་སྦས་པ་བསྲུངས་བ་བསྒོམས་པ་དག་ཡིན་ནོ། །ཞེས་༣
-80



འདུལ་བ་མདོ་རྩ་བ།
ཟེར་བ་ལ་ཅང་མི་སྨྲ་བས་དང་དུ་ལེན་པར་བྱེད་ནའོ། །བཙུན་པ་གལ་ཏེ་དགྲ་བཅོམ་པ་ཡིན་
ན་བདག་གི་བསོད་སྙོམས་ལོངས་ཤིག །ཁྱིམ་དུ་ཞུགས་ཤིག །སྟན་ལ་འདུག་ཅིག །ལག་ཆུ་
ཟེད་ཅིག །བཟའ་བ་དང་། སྲན་ཚོད་དང་བཅའ་བ་ལོངས་ལ་ཟོ་ཤིག །རྗེས་སུ་ཡི་རང་བ་
བྱོས་ཤིག །བྱུངས་ཤིག་ཅེས་པ་ལ་དེ་བཞིན་དུ་བསྒྲུབས་ནའོ། །སྨྲ་བའི་ཕམ་པར་འགྱུར་པ་
འདུལ་བྱེད་དག་གོ །སྨྲ་བའི་ཕམ་པར་འགྱུར་བ་རྫོགས་སོ།། །།
༈ རྨི་ལམ་ནི་མེད་པ་དང་འདྲའོ། །དེའི་འབྲས་བུ་ནི་མ་བྱས་པ་ཉིད་དོ། །ཕྱུང་ནའོ།།
དེར་འདུན་པས་སོ། །རང་གི་ཁུ་བའོ། །དང་པོ་ལའོ། །བདེ་བ་དང་རིག་སྔགས་དང་ས་བོན་
དང་སྨན་དང་བརྟགས་པའི་ཕྱིར་དག་ལ་བྱེ་བྲག་མེད་དོ། །རེག་པས་སོ། །བརྩལ་བས་སོ། །
ཡན་ལག་གི་རྣམ་པ་ལའོ། །ཕྱི་རོལ་གྱིས་ཀྱང་ངོ༌། །སེམས་ཅན་དུ་བགྲང་བས་སོ། །དེའི་
རྣམ་པར་གནས་པས་སོ། །རིལ་གྱིས་བཅང་བ་དང་དམ་དུ་བཅང་བ་གཉིས་མེད་པར་ཡང་
ངོ་། །བྱེ་བྲག་ངེས་པར་མྱོང་བ་དང་ཕྱུང་ལ་ཐུག་པ་དང་ངད་ལས་པའི་བདེ་བ་ཉམས་སུ་མྱོང་
བ་དག་ཀྱང་ངོ༌། །སྦུབས་སུ་མ་འོངས་པ་ལའོ། །ཤུགས་ཀྱིས་གནས་སྐབས་སུ་བཏང་ན་
རྫོགས་པར་མ་བྱས་པ་ཉིད་དོ། །གར་བྱེད་པ་དང་རབ་ཏུ་གར་བྱེད་པ་གཉིས་ལ་ནི་ན་སྨད་པ་
ཉིད་དོ། །ནམ་མཁའ་ལ་རྐེད་པ་བསྐྱོད་པའོ། །ཕྱོགས་གཞན་དུ་རེག་པའོ། །རྒྱུན་ལས་
བཟློག་པའི་ཕྱོགས་སུ་གཏོད་པའོ། །རྫི་ཕྱོགས་མ་ཡིན་པར་ཡང་ངོ་། །མངོན་པར་ངེས་པར་
མྱོང་བའི་བདེ་བ་ཉམས་སུ་མྱོང་བ་སྒྲུབ་པའོ། །སྦུབས་སུ་འོངས་པའོ། །ཆགས་པའི་སེམས་
དང་ལྡན་པ་ཉིད་ན་གཞལ་བའི་ཆེད་ཉིད་ཀྱིས་རེག་པ་ནི་སྦྱོར་བ་མ་ཡིན་པ་ཡང་མ་ཡིན་ནོ། །
ལྟ་ན་ཉེས་བྱས་སོ། །རྒྱུན་དང་རྫི་ ཕྱོགས་སུ་གཏོད་པ་ཡང་ངོ་། །བརླ་དང་གོས་དང་གཞན་
གྱིས་རེག་པ་དང་། གཡན་པ་ཕྱུག་པ་དག་གིས་བབ་ཅོལ་དུ་དེའི་དོན་མ་ཡིན་པར་ཞུགས་པ་
ལ་ནི་ལྟུང་བ་མེད་དོ། །རེག་བྱ་མ་ཡིན་པ་ཉམས་སུ་མྱོང་བའོ། །དྲན་པས་དེ་ལ་ཡང་ངོ་། །
-81



བབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འབྱིན་པའི་དགེ་འདུན་ལྷག་མ་རྣམ་པར་འབྱེད་པའོ། །
འཕོ་བར་འགྱུར་བ་དང་འཕོས་མ་ཐག་པ་ནི་ཤུགས་དང་སྦུབས་སུ་འོངས་པའོ།
བརྩམ་པ་ཙམ་ནི་སྦྱོར་བ་ཉིད་མ་ཡིན་པ་མ་ཡིན་ནོ། །སྦྱོར་བ་མེད་པར་ཕྱུང་བ་ལ་རོ་མྱང་བ་ནི
དེ་དང་ལྡན་པ་ཉིད་དོ། །ཡན་ལག་གི་རྣམ་པ་ཅུང་ཟད་རྙེད་པ་དང་ཡོངས་སུ་ཉེད་པ་དང་
འཚིར་བའོ། །དེ་ལས་སུ་རུང་བ་ལ་ནོམ་པའོ། །སྨན་གྱིས་འབྱིན་ནའོ། །གཞན་གྱི་ལས་ཀྱང་
ངོ༌། །འབྱིན་པའི་དགེ་འདུན་ལྷག་མ་ཞུ་བའི་སྐབས་སོ། །
རྣམ་པར་བསྔོས་པ་ལ་སོགས་པ་དང་། རྣམ་པར་ཞིག་པ་དང་། ཀེང་རུས་དག་
དང་། མགོ་དང་། རྣ་བ་དང་སྣ་དག་དང་། མགུལ་པའི་བར་དང་། རྩིབ་ལོགས་དང་། རྒྱབ་
དང་། བྲང་དང༌། གཉེར་མ་དག་དང་། སྒྲའི་གསེབ་དང༌། ལག་པ་དང་། ཕྲག་པ་དང་།
དཔུང་པ་དག་དང་། དཔུང་པའི་བར་དང་། རྐེད་པ་དང་། བརླ་དང་། རྐང་པ་དང་། སྐྱིད་པ་
དང་། སྐྱིད་པའི་བར་དུ་འབྱིན་ན་དངོས་གཞིའོ། །སྦོམ་པོ་ནི་ལ་བ་དང་། ཕྱིང་པ་དང་། དྲེའུ་
རྔོག་དང་། སྔས་ནང་ཚངས་ཅན་དང་། ཁྲི་དང་། ཁྲིའུ་དང་། སྟན་ནང་ཚངས་ཅན་དང་། ཁྲིའི་
གསེབ་དང༌། བུམ་པ་དང༌། དུམ་བུ་དང་། བུམ་པའི་བར་དང་། བྱ་མ་བུམ་དང་། ཆོལ་
ཟངས་དང་། རྡོ་བ་དང་། སྐྱང་ནུལ་དང༌། སྐྱང་ནུལ་གྱི་བར་དང་། སྒོ་གཏན་དང་། ཤའི་དུམ་
བུ་དག་གོ །རྨའི་འཚིར་ནའོ། །རྩོམ་པ་ན་བུད་མེད་དུ་བྱས་པ་འཚིར་ནའོ། །དེར་མཐེ་བོ་
འཛུད་ནའོ། །ཉེ་བར་འགྲོ་བ་ལ་ཤོར་ནའོ། །གནས་ནས་གནས་སུ་འཕོ་བ་ལ་ཡང་ངོ་། །ཚུལ་
བཞིན་མ་ཡིན་པ་ཡིད་ལ་བྱེད་པ་ལས་སོ། །ཡན་ལག་གི་རྣམ་པ་འཛིན་པ་ལས་སོ། །འཛག་
སྣོད་ལ་དུད་པ་ལས་ནི་ལྟུང་བ་མེད་དོ། །སྔོན་གྱི་ཆུང་མས་འཁྱུད་པ་ལས་ཀྱང་ངོ༌། །རྐང་པ་
དང་། བྱིན་པ་དང་། དཔུང་པ་དང་། མཐེ་བོ་ལ་སོགས་པ་ནས་བུད་མེད་ཀྱིས་བཟུང་བ་ལ་
ཡང་ངོ༌། །འབྱིན་པའི་དགེ་འདུན་ལྷག་མ་འདུལ་བྱེད་དག་གོ །འབྱིན་པའི་དགེ་འདུན་ལྷག་
-82



འདུལ་བ་མདོ་རྩ་བ།
མ་རྫོགས་སོ།། །།
༈ འདི་ལ་བྱེད་པ་པོ་ཉིད་ནི་བུད་མེད་དོ། །དབེན་པ་ན་འདུག་པ་དང་འགྲེང་བ་
གཉིས་ཀྱིའོ། །ཉལ་པོ་བྱེད་པར་ཤོམ་པ་ཉིད་ལ་ཡང་ངོ༌། །ལྷན་ཅིག་ཉལ་བ་ལའོ། །རིག་
པའི་སྐྱེས་པ་མེད་པའི་བུད་མེད་དང་ལྷན་ཅིག་ལམ་དུ་འགྲོ་བ་ལའོ། །འོག་མ་གཉིས་ལའོ། །
ཁྱིམ་པ་མོ་ལ་སྟོན་པ་ལའོ། །སྐྱེས་པ་མེད་པར་རོ། །རིག་པའོ། །ཡོད་ཀྱང་མི་རུང་བ་ལའོ། །
དེ་ནི་ཉེས་བྱས་ཀྱིའོ། །གླིང་གཞན་ནས་སྐྱེས་པ་དང་། འགྱུར་བ་བསྟེན་པ་གཉིས་ནི་མ་ཆོག་
པ་ཉིད་དོ། །དེའི་ནི་བརྡ་ཕྲད་པ་ཉིད་དོ། །རྣམ་པ་དེ་ལྟ་བུ་ཉིད་ལ་ནི་མཚན་ཅིག་ཤོས་དོན་
མེད་དོ། །འདིར་ཕྱེད་ཉིད་བྱེད་པ་ཡིན་ནོ། །འོག་མ་གསུམ་ལ་ལེགས་པར་སྨྲས་པ་དང་ཉེས་
པར་སྨྲས་པ་དག་གི་དོན་ཀུན་ཤེས་པ་དང་། གཞན་ལ་འཁྲིག་པ་བརྟེན་པའི་མཐུ་ཡོད་པ་ཉིད་
ཡིན་ན་དངོས་གཞིའོ། །གཞན་དུ་ན་འོག་མའིའོ། །མ་ནིང་མོ་དང་། མ་ནིང་ཕོ་དང་། སྤྲུལ་པ་
མོ་ལ་ཡང་དེ་བཞིན་ནོ། །གསུམ་པོ་འདི་ལ་སྐྱེས་པའོ། །གལ་ཏེ་དེ་དག་གི་བདེ་བ་ཉམས་སུ་
མྱོང་བར་བྱ་བའི་འདུན་པས་ཀུན་ཏུ་འདོད་ཆགས་དང་ལྡན་པས་ཀྱང་ངོ་། །ལུས་ཀྱིས་རེག་པ་
བདག་གིར་བྱེད་ནའོ། །འདིར་ལེན་བུ་ནི་དེ་དང་ལྡན་པ་ཉིད་དོ། །དེ་དང་འབྲེལ་བའི་གོས་ལ་
ཡང་ངོ༌། །ནོམ་པ་དང་། ཉུག་པ་དང་། སྤྱོད་པ་དང་། འཛིན་པ་དང་། འདྲེན་པ་དང་། ཡོངས་
སུ་འདྲེན་པ་དང་། འོག་ནས་འཁྱུད་པ་དང་། སྟེང་ནས་འཁྱུད་པ་དང་། དམ་དུ་སྦྱོར་བ་རྣམས་
ལ་ནི་བྱེ་བྲག་མེད་པ་ཉིད་དོ། །བསྟེན་པར་བྱ་བས་བྱས་པ་ཉིད་ཀྱང་ངོ༌། །གོས་ཀྱིས་བར་དུ་
ཆོད་པ་ལ་ནི་འོག་མར་རོ། །ཉེས་བྱས་ཀྱི་ན་སྨད་པ་ནི་གཞན་ཉིད་མ་ཡིན་ནོ། །དགེ་སློང་མ་
ལ་རེག་པར་མི་བྱའོ། །བུད་མེད་ལ་ཡང་ངོ༌། །ཆུར་ཉམ་ཐག་པ་བསྒྲལ་བའི་ཕྱིར་ནི་རེག་པར་
བྱའོ། །མ་དང་སྲིང་མོ་དང་བུ་མོའི་འདུ་ཤེས་ཉེ་བར་བཞག་སྟེ་ལག་པའམ་སྐྲ་དག་ལས་སོ། །
དྲན་པ་རྙེད་པར་བྱ་བའི་ཕྱིར་བྱེ་མ་བདལ་བའི་སྟེང་དུ་ཁ་བུབ་ཏུ་བཞག་གོ །ཁྲིའུ་བཞིན་
-83



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྲུང་བར་བྱའོ། །བ་ལང་རྫི་དང་ཕྱུགས་རྫི་དག་ལ་གཏད་དེ་ཟན་ལ་འགྲོ་བར་བྱའོ། །
འཚོའམ་འོན་ཏེ་མ་ཡིན་ཞེས་ཡང་དང་ཡང་དུ་བརྟག་པར་བྱའོ། །སེམས་དག་པས་སྙིང་བརྩེ་
བས་བུད་མེད་འཁྱུད་པ་ལ་ཉེས་པ་མེད་དོ། །ལུས་ཀྱི་རེག་པ་དགེ་འདུན་ལྷག་མ་རྣམ་པར་
འབྱེད་པའོ། །
འཇམ་པ་དང་། དྲོ་བ་དང་སྙི་བའི་བསམ་པ་ཉིད་ན་སྦོམ་པོའོ། །སྙིང་བརྩེ་བས་
སྡུག་བསྔལ་ལས་ཐར་བར་བྱ་བ་ལ་ནི་ལྟུང་བ་མེད་དོ། །མ་དང་། སྲིང་མོ་དང༌། བུ་མོ་དག་ལ་
དེ་དག་ཏུ་འདུ་ཤེས་སོ། །སྔོན་སྤྱད་པ་ཉིད་ལ་ཀུན་དགའ་བར་བྱའོ། །ལུས་ཀྱི་རེག་པ་ཞུ་བའི་
སྣབས་སོ། །
ཟས་དང་། ས་དང་། བོང་བ་ལ་སོགས་པ་མོའི་དབང་པོར་འཛུད་ན་སྦོམ་པོའོ།།
རྐང་པ་དང་ཕྲག་པ་ལ་སོགས་པས་བུད་མེད་ལ་འཕུལ་ན་ཉེས་བྱས་སོ། །དེའི་སྟན་ལ་ཡང་
ངོ༌། །འགྲེད་པར་འགྱུར་བའི་བུད་མེད་སློང་བའོ། །བུད་མེད་ཀྱིས་དེ་གསུམ་བྱེད་པ་ལ་ནི་
ལྟུང་བ་མེད་དོ། །བཟུང་བ་ལ་ཡང་ངོ་། །མས་འཁྱུད་པ་ལ་ཡང་ངོ༌། །པང་པར་བུ་མོ་འདུག་པ་
ལ་ཡང་ངོ་། །བུད་མེད་འཁྲུལ་པ་སྟེང་དུ་འགྱེལ་བ་ལ་ཡང་ངོ་། །ལུས་ཀྱི་རེག་པ་འདུལ་བྱེད་
དག་གོ །ལུས་ཀྱི་རེག་པའི་དགེ་འདུན་ལྷག་མའོ། །
འཁྲིག་པ་ལས་བྱུང་བའི་སྨྲས་ནའོ། །རྒྱ་ལ་སོགས་པའི་དོན་གྱིས་སོ། །གང་ལ་གོ་
བར་བྱ་བ་ཉིད་དེ་བརྡ་ཕྲད་པ་ན་མཐའོ། །དེ་དང་འབྲེལ་བའི་དོན་སྨྲས་པ་ནི་སྦྱོར་བ་མ་ཡིན་
པ་མ་ཡིན་ནོ། །བསྔགས་པ་དང་བསྔགས་པ་མ་ཡིན་པ་དང་། གསོལ་བ་དང་ཉེ་བར་གསོལ་
བ་དང་། འདྲི་བ་དང་ཡོངས་སུ་འདྲི་བ་དང་། བརྗོད་པ་དང༌། སྨོན་པ་དང་། གཤེ་བ་དང་།
ཕྱིར་སྨྲ་བ་སྒྲུབ་པ་དག་ལ་ནི་བྱེ་བྲག་མེད་པ་ཉིད་དོ། །དོན་གཞན་ལ་བསམས་པས་ལྗོངས་ཀྱི་
ངེས་པའི་ཚིག་གི་དབང་གིས་ན་ལྟུང་བ་མེད་དོ། །མིང་གི་ཆ་ཉིད་འདྲ་བ་ལ་ཡང་ངོ་། །འཁྲིག་
-84



འདུལ་བ་མདོ་རྩ་བ།
པ་དང་ལྡན་པ་སྨྲ་བའི་དགེ་འདུན་ལྷག་མ་རྣམ་པར་འབྱེད་པའོ། །
མཛེས་པ་ཡིན་ནོ། །སྡིག་ཅན་ཡིན་ནོ། །རྨའི་སྒོ་མཛེས་པའམ་སྡིག་ཅན་ཡིན་ནོ། །
བགོ་བཤའ་གྱིས་ཤིག །ཁོ་བོ་ལ་བགོ་བཤའ་གྱིས་ཤིག །ཁོ་བོ་དང་ལྷན་ཅིག་ཉོལ་ཅིག །
ཕྲད་པར་གྱིས་ཤིག་ཅེས་སྨྲ་ན་སྦོམ་པོའོ། །འཁྲིག་པ་དང་ལྡན་པའི་དགེ་འདུན་ལྷག་མ་ཞུ་
བའི་སྐབས་སོ། །
དེ་བཞིན་དུ་རྫུ་འཕྲུལ་གྱི་རྣམ་པར་འཕྲུལ་པའི་ཆོས་ཅན་ལ་སྨྲས་ནའོ། །སྲུ་ཁོ་
བོ་ལ་ནས་བྱིན་ཅིག །སྲུ་ཁྱོད་ལ་ཅི་མཐོང་བ་དེ་བྱིན་ཅིག །སྲུ་ཁྱོད་ཀྱི་མདུན་ན་མོ་གང་ཡིན་
པ་དེ་བྱིན་ཅིག །སྲུ་ཁྱོད་ཀྱི་ཡིད་དུ་འོང་བ་གང་ཡིན་པ་དེ་བྱིན་ཅིག །ཁྱོད་ཅི་ལ་དགའ་བ་བྱིན་
ཅིག་ཅེས་བདག་ལ་སྨྲས་པ་ཁྱོད་ཅི་ལ་དགའ་ཞེས་ཟེར་བ་ལ་སྲུ་ཁྱོད་ལ་ཁོ་བོ་དགའོ་ཞེས་བྱ་
བ་དང་། སྲུ་ཁོ་བོ་ལ་ཆུ་དང་། བཅའ་བ་དང་། ཐུག་པ་དང་། བཟའ་བ་བྱིན་ཅིག །ཁྱོད་ཉིད་
དེ་དག་ཡིན་ནོ་ཞེས་སྨྲས་པ་དག་ལའོ། ཁྱོད་ལ་བོང་བུ་དག་དེ་བྱེད་པར་གྱུར་ཅིག །སྲུ་སྐྱེས་
བུ་འཕྱོན་མ་དག་ལ་བསོད་སྙོམས་སྤྱོད་དམ་ཞེ་ན་ཡང་ངོ་། །དེར་མགལ་དུམ་ཆུག་ཅིག་ཅེ་ན་
ཡང་ངོ༌། །རང་བཞིན་གྱི་གནས་ངན་ལེན་བརྗོད་པས་གནས་ངན་ལེན་སྨྲས་ན་ཡང་ངོ༌། །
འཁྲིག་པ་དང་ལྡན་པ་སྨྲ་བ་འདུལ་བྱེད་དག་གོ །འཁྲིག་པ་དང་ལྡན་པ་སྨྲ་བའི་དགེ་འདུན་
ལྷག་མའོ། །
བདག་ཉིད་དང་འཁྲིག་པ་ཀུན་ཏུ་སྤྱོད་པ་བསྔགས་ནའོ། །དེས་བསྔགས་པ་ལ
རྗེས་སུ་ཡི་རང་བའི་དོན་གྱི་ཚིག་ནི་དེ་དང་འདྲའོ། །དེ་ཉིད་ཕྱིར་བཟླས་ནའོ། །དེ་དང་འཁྲིག་
པ་ཉེ་བར་མ་སྦྱར་ན་སྦྱོར་བ་ཉིད་དོ། །གཉིས་ཀ་དང་ན་ནི་དེའིའོ། །བསྙེན་བཀུར་བསྔགས་
པའི་དགེ་འདུན་ལྷག་མའོ། །
ཕྲད་ནའོ། །གཞན་དང་ངོ་། །གཞན་དུའོ། །དེའི་དོན་དུ་མི་མཐུན་པ་མཐུན་པར་༣
-85



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྒྲུབ་པའི་ཕྱིར་སྤྱད་པར་བྱ་བ་ལས་སྤྲིང་བ་མནོས་པས་གཞན་དེ་ལ་གོ་བར་བྱས་ཤིང་དེས་
སྨྲས་པ་སྔ་མ་ལ་བརྗོད་ནའོ། །འཇུག་པ་བར་མའི་ཆ་ཡང་ཐོས་པ་ཉིད་ན་དེ་བྱས་པ་ཉིད་དོ།།
གསུམ་པོ་དེ་དག་གི་བྱ་བ་ཉིད་ནི་ཐ་དད་པ་ཉིད་དོ། །མི་ཉིད་ལ་མཐའི་བྱེད་པ་པོ་ཉིད་མ་
ཡིན་ཡང་སྦྱོར་བ་ཉིད་མ་ཡིན་པ་ཉིད་མ་ཡིན་ནོ། །འབྲས་བུ་གཅིག་པ་ཉིད་ཀྱི་ཕྱིར་བྱེད་པ་པོ་
སོ་སོ་ལ་བྱ་བ་རྫོགས་པ་མེད་པ་མ་ཡིན་ནོ། །འདིར་མངགས་པ་ནི་རང་ཉིད་དང་འདྲའོ། །དེ་
གཉིས་ཀྱི་བདག་པོ་དག་ནི་སྤྱད་པར་བྱ་བ་ཉིད་དང་འདྲའོ། །གཞན་ལ་བྱས་པ་ཉིད་ནི་ཉེས་
བྱས་སོ། །སྤྲིང་ཡིག་དང་ལག་བརྡ་དང་། ཡུལ་ཕྱོགས་དང་བརྡ་དང་མཚན་མ་རྣམས་ནི་ཚིག་
ཉིད་དང་འདྲའོ། །སྨད་འཚོང་མ་ནི་མི་མཐུན་པ་ཉིད་དོ། །བདག་པོ་ཉིད་མ་ཡིན་པས་བཞི་པ་
མན་ཆད་ཞུགས་པ་ཉིད་དོ། །འཐབ་པ་ཉིད་ན་ཉམས་པ་ཉིད་དོ། །གལ་ཏེ་དེ་དབང་བ་ཆུང་མ
མ་ཡིན་པར་བསྒྲགས་པ་ཉིད་ཀྱང་ངོ༌། །འཐབ་པ་ཉིད་ཀྱི་མོད་ལ་དང་འོག་ཏུ་དང་དུམ་པ་
བཅད་པ་ཉིད་དང་རྡེའུ་གསུམ་གཏོར་བ་ཉིད་དང་ཆོ་ག་གཏོང་བ་ཉིད་དང་ཆུང་མ་མ་ཡིན་པར་
བསྒྲགས་པ་ཉིད་དང་དྲིལ་བསྒྲགས་པ་ཉིད་དག་ནི་སྲོག་དང་ལྡན་པ་ཉིད་དག་བཞིན་ནོ། །
དེའི་དང་པོ་གསུམ་ལ་ནི་ཉེས་བྱས་ཀྱི་དབང་དུ་བྱས་པ་ཉིད་དོ། །ཅིའི་ཕྱིར་འདིའམ་འདི་མི་
སྤྱད། གྱོས་པོའི་གན་དུ་མི་འགྲོ། མི་བཀྲི་ཞེས་ཟེར་བ་དག་ཀྱང་ངོ༌། །སྨྱན་བྱེད་པའི་དགེ་
འདུན་ལྷག་མ་རྣམ་པར་འབྱེད་པའོ། །
མངལ་ན་གནས་པ་དང་མེད་པ་དང་ངེས་པ་དང་མི་བརྟེན་པ་དང་། ཉོས་པ་དང་
མཐུན་པ་དང་བདག་གི་སྨྱན་བྱེད་པ་ནི་སྦོམ་པོའོ། །སྐད་སྦྱར་བ་ཉིད་ནི་སྟོན་ནའོ། །འཐབ་
ཀྲོལ་གྱིས་འཕྲོག་ཏུ་འཇུག་ནའོ། །ཆུང་མའམ་བུད་མེད་ཆེ་གེ་ཞིག་ཉོས་ཤིག་ཅེས་ཟེར་ནའོ།།
བུད་མེད་ཅེས་ཟེར་ན་ཉེས་བྱས་སོ། །རྙེད་མོད་ཅེས་པ་ཡང་ངོ༌། །སྨྱན་བྱེད་པ་ཞུ་བའི་སྐབས་
སོ། །
-86



འདུལ་བ་མདོ་རྩ་བ།
བྱིན་པ་ལ་དོར་བྱས་པ་སྤྱད་པས་ནི་སྦོམ་པོའོ། །ཆོས་ཀྱི་ཕུང་པོ་སྔོན་དུ་བཏང་སྟེ་
བོས་པས་སོ། །དོན་གཞན་དང་ལྡན་པས་ཀྱང་ངོ༌། །གཞན་ཞེས་བྱ་བས་སྐྱོན་ཆགས་པ་མེད་
པར་སེམས་ཅན་ལ་བསྣུན་པ་ཡང་མ་འཕངས་པ་ཉིད་མ་ཡིན་ནོ། །སྨྱན་བྱེད་པའི་འདུལ་བྱེད་
དག་གོ །སྨྱན་བྱེད་པའི་དགེ་འདུན་ལྷག་མའོ། །
སྤྱོད་ལམ་བཞིའི་སྣོད་མ་ཡིན་པ་ཉིད་ལ་ནི་ཉེས་པ་མེད་དོ། །བསྐོས་པ་ཉིད་དང་མ་
བསྐོས་པ་ཉིད་དག་ནི་གཙོ་བོ་ཉིད་མ་ཡིན་ནོ། །བསྐོས་པ་ནི་རང་ཉིད་དང་འདྲའོ། །ཇི་སྐད་
བསྒོ་བ་བཞིན་དུ་མི་བྱེད་པ་ལུས་དང་ངག་གིས་ནོད་ནའོ། །བྱས་པ་ནི་གཅིག་ཉིད་དོ། །ཡན་
ལག་རྣམས་ནི་བྱེད་པ་པོ་ཐ་དད་པ་ཉིད་མ་ཡིན་ནོ། །བཙལ་བ་ལའོ། །དེས་རྗེས་སུ་གནང་བ་
ལའོ། །རྣམ་པ་དེ་ལྟ་བུས་སོ། །གཞི་མ་དག་པ་ལའོ། །མ་བསྟན་པ་ལའོ། །གནས་བྱེད་དུ་
བཅུག་ནའོ། །མཐར་རོ། །འོག་མ་ལ་ཡང་དེ་དག་ཉིད་དེ་མ་བཙལ་བ་ཉིད་དོ། །གཅིག་གི་
དོན་དུའོ། །ཚད་ལས་ལྷག་པའོ། །མི་རུང་བ་ཉིད་དང་རྩོད་པ་དང་བཅས་པ་ཉིད་དང་བརྩམ་
དུ་མི་རུང་བ་ཉིད་ནི་མ་དག་པའོ། །སྐྱེ་བ་པོ་ཕྲ་མོའི་གནས་དང་ལྡན་པ་ཉིད་དང་། རྒྱལ་པོ་
དང་ལྷའི་གནས་དང་མུ་སྟེགས་ཅན་གྱི་འདུག་གནས་ལ་བརྟེན་པ་ཉིད་དང་། ཤིང་ལྗོན་པ་
གཅད་པར་བྱ་བ་མ་ཡིན་པ་ཉིད་དང་། ཕྱི་རོལ་འདོམ་གང་གི་མཐའི་ཉེ་འཁོར་གྱི་ནང་རོལ་ན་
ཆུ་ཀླུང་ངམ། ངམ་གྲོག་གམ། ཁྲོན་པའམ་འདོམ་པ་ཉིད་ནི་གོ་རིམ་བཞིན་དུ་དེ་དག་ཡིན་ནོ།།
ཚད་དང་ལྡན་པའི་ཁྲུ་ཕྱེད་དང་དོ་ནི་བདེ་བར་གཤེགས་པའི་མཐོ་གང་སྟེ། ནང་རོལ་ནས་
དེ་བཅུ་གཉིས་དང་བདུན་གྱི་ཚད་དོ། །དགེ་འདུན་ལས་བསྟན་པ་ཐོབ་པ་ཉིད་ནི་བསྟན་པ
ཉིད་དོ། །མ་དག་པ་ལ་གསོལ་བར་མི་བྱའོ། །རང་དག་རྟོག་ཏུ་འདོང་བར་བྱའོ། །ཡང་ན་
དགེ་སློང་བསྐོས་པ་དག་གོ །སྟན་ལ་ཡང་དེ་བཞིན་ནོ། །བྱས་པ་རྙེད་པ་དང་བྱས་པ་ལ་
ལོངས་སྤྱོད་པ་དག་ལ་ནི་ལྟུང་བ་མེད་དོ། །རྙིང་པ་འཆོས་པ་ལ་ཡང་ངོ་། ཁང་པའི་དགེ་འདུན་
-87



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལྷག་མ་རྣམ་པར་འབྱེད་པའོ། །
ཚོགས་ཀྱི་དོན་དུའོ། །གཙུག་ལག་ཁང་གི་དགེ་འདུན་ལྷག་མ་རྣམ་པར་འབྱེད་
པའོ། །
རྩོམ་པ་ནི་སྦྱོར་བ་ཉིད་དོ། །མ་གཡོགས་པ་བྱེད་དུ་འཇུག་པའི་མཐའ་ཡང་དེ་དང་
འདྲའོ། །དུ་མའི་དོན་དུའོ། །མ་བསྐོས་པར་རོ། །གང་ཟག་གིས་སོ། །འཕྲོ་ཟིན་པར་བྱེད་ན་
ཡང་ངོ༌། །རང་བཞིན་མི་མཐུན་པ་ཡང་ངོ༌། །གསོལ་བའི་འོག་ཏུ་མ་གྲུབ་ན་ཉེས་བྱས་སོ།
ཁང་པ་དང་གཙུག་ལག་ཁང་གི་དགེ་འདུན་ལྷག་མ་ཞུ་བའི་སྐབས་སོ། ཁང་པ་དང་གཙུག་
ལག་ཁང་གི་དགེ་འདུན་ལྷག་མ་གཉིས་སོ། །
ཕམ་པར་འགྱུར་བ་ལྷག་པར་སྤྱོད་པས་དགེ་སློང་ཉམས་པ་ལ་ཡང་ངོ་། །ཕྱོགས་
ལས་རང་གི་ཉིད་ནི་འདིར་ཡན་ལག་མ་ཡིན་ནོ། །བརྫུན་དུ་སྨྲ་བས་སོ། །གང་ཡང་རུང་བ་ལ་
གོ་བར་བྱས་ནའོ། །ཉམས་པར་འདུན་པས་སོ། །དེ་ནི་གཞི་གཞན་མ་ཡིན་ནོ། །བརྗེད་པ་ནི་
ཡོད་པ་ཉིད་མ་ཡིན་ནོ། །དོན་གྱི་དེ་ཉིད་ནི་མི་བརྫུན་པར་སྨྲ་བ་ཉིད་ཀྱི་རྒྱུ་མ་ཡིན་ནོ། །གཞི་
མེད་པའི་དགེ་འདུན་ལྷག་མ་རྣམ་པར་འབྱེད་པའོ། །བརྗོད་པར་བྱ་བ་གཞན་ལ་གནས་པའི་
ཚིག་གིས་བརྫུན་ནའོ། །གཞན་གྱི་ཆ་དང་མཐུན་པའི་དགེ་འདུན་ལྷག་མ་རྣམ་པར་འབྱེད་
པའོ། །
མི་བརྟེན་པས་སྐུར་པ་འདེབས་ན་སྦོམ་པོའོ། །མིང་མ་སྨོས་པ་ཡང་ངོ༌། །དེ་
བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་། དགེ་འདུན་གྱི་དབྱེན་བྱས་པའོ། །
བསམས་ཏེ་སྨྲས་སོ་ཞེས་བྱ་བ་ལ་སོགས་པས་གཞོགས་སྨོས་བྱེད་ན་ཉེས་བྱས་སོ། །གཞི་
མེད་པ་དང་བག་ཙམ་གྱི་དགེ་འདུན་ལྷག་མ་ཞུ་བའོ། །
གཞན་གྱི་འཁོར་ཁ་འདྲེན་ན་སྦོམ་པོའོ། །བཟློག་པའི་ཚུལ་གྱིས་མི་གཏོང་བར་
-88



འདུལ་བ་མདོ་རྩ་བ།
རྗེས་སུ་སྒྲུབ་པའི་རང་བཞིན་ནི་རྗེས་སུ་མཐུན་ནོ། །གསོལ་བ་ནི་བཟློག་པ་དང་འདྲ་བ་ཉིད་
དོ། །ཚིག་གི་སྐད་ཅིག་མ་གཅིག་ཉིད་དོ། །བཟླས་པ་ནི་ཐ་དད་པ་ཉིད་དོ། །མཇུག་སྡུད་པ་ལ
ནི་མ་ཡིན་ནོ། །འཇུག་པ་ནི་སྦྱོར་བ་ཉིད་དོ། །བསྐྲད་པ་དང་གླེང་བ་དང་དྲན་པར་མ་བྱས་པ་
ནི་དེའིའོ། །དེ་ལ་ནི་བསྒོ་བར་མི་བྱ་བ་ཉིད་དོ། །དེ་དག་ལ་བཞམས་པ་དང་ལས་ཀྱིས་མི་
བསྒོ་བར་མི་བྱའོ། །དེའི་མཐའ་ལ་མི་གཏོང་ནའོ། །རྟུལ་བར་བྱེད་པ་ཉིད་དོ། །དབྱེན་ལའོ།།
དགེ་འདུན་གྱིའོ། །དགེ་འདུན་གྱི་དབྱེན་བྱེད་པའི་དགེ་འདུན་ལྷག་མའོ། །
དེའི་གྲོགས་ཉིད་རྗེས་སུ་སྒྲུབ་པར་བྱེད་པའོ། །རྗེས་སུ་ཕྱོགས་པའི་དགེ་འདུན་ལྷག་
མའོ། །
enརང་སྐྲོད་པར་བྱེད་པའི་དགེ་འདུན་ལ་ལོག་པའི་བསམ་པས་དེ་ལ་དེ་ལྟར་ཞུགས་སོ་
ད
ཞེས་བརྫུན་དུ་སྨྲ་བ་ཉིད་དོ། ཁྱིམ་སུན་འབྱིན་པའི་དགེ་འདུན་ལྷག་མའོ། །
དགེ་སློང་གི་ལྷག་པའི་ཚུལ་ཁྲིམས་ཀྱིས་གླེངས་པ་ཉིད་ནི་བདག་ཉིད་ཀྱིས་དེ་ལ་དགེ་
སློང་དག་གིས་བརྗོད་པར་མི་བྱ་བ་ཉིད་དུ་བྱེད་པ་ལའོ། །བཀའ་བློ་མི་བདེ་བའི་དགེ་འདུན་
ལྷག་མའོ། །དགེ་འདུན་ལྷག་མ་རྣམས་རྫོགས་སོ།། །།
ཉིན་མཚན་གྱི་དང་པོ་མ་ཡིན་པ་ལ་ཐ་མ་མ་ཡིན་པ་མེད་པ་ཉིད་དོ། །གནས་པ་ལ
ནི་སྦྱོར་བའི་སྣོད་ཉིད་དོ། །དེའི་དང་པོ་ནི་སྐྱ་རེངས་དང་པོ་དེའོ། །ལས་ལ་ནི་འདས་ན་ཉི་མ
ཤར་བའིའོ། །སྤང་པ་ལ་ནི་འདུ་ཤེས་ལས་གཙོ་ཆེར་རང་གི་ཉིད་དོ། །དེ་ནི་བསྔོས་པ་ཉིད་ན་
བྲལ་བ་ཉིད་དོ། །རབ་ཏུ་འབྱུང་བའི་དོན་དུ་ངེས་པར་བྱས་པ་ཡང་དེ་ཉིད་དོ། །ཆོས་གོས་
ལས་ཀྱང་རུང་བར་བྱས་ནའོ། །འདི་ལ་རྗེས་སུ་ཞུགས་པ་ཉིད་ཀྱང་ཉམས་པ་ཡིན་ནོ། །རང་
བཞིན་ལས་ཉམས་ན་ཡང་ངོ༌། །དེ་ཡོད་ན་དངོས་པོ་དེ་ལྟ་བུ་གཞན་ལ་འབྱུང་བ་ཉིད་དོ། །
ཞག་བདུན་པ་ལ་ནི་རིགས་མཐུན་པ་ལའོ། །ལྟུང་བ་དེ་ཡོད་ན་ཡོ་བྱད་ཙམ་བདག་གིར་བྱས་
-89



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་ལ་སྤང་བ་ཉིད་དོ། །ཆུང་བ་ཉིད་ཀྱིས་དུམ་བུ་དེ་ནི་མི་འགྱུར་རོ། །དགེ་འདུན་གྱིས་ཡང་
ངོ༌། །འདི་ལ་མེད་པ་དེ་ཉིད་གཙོ་བོའོ། །འདི་གསུམ་ནི་སྲ་བརྐྱང་བཏིང་བ་ལ་མི་འབྱུང་ངོ་། །
ཡོད་ནའོ། །རང་གི་ཉིད་དོ། །ཞག་བཅུར་རྗེས་སུ་ཞུགས་པ་ཉིད་དོ། །གཞན་གྱི་ཉི་མའི་དང་
པོ་ལའོ། །གོས་ལའོ། །འཁོར་གསུམ་ཁེབས་པའི་མཐའི་ཚད་ལའོ། །བྱིན་གྱིས་བརླབས་པ་
དང་མ་འབྲེལ་བ་ལའོ། །འབྲེལ་ཀྱང་རྗེས་སུ་ཞུགས་པ་དང་བཅས་པ་ལའོ། །འདི་ལ་གཞན་
ཡོད་ན་བྱིན་གྱིས་མ་བརླབས་པ་དེའི་ཤན་ཚུན་ཆད་ནས་སོ། །འཆང་བའི་སྤང་བའོ། །
གདིང་བ་དང་བྲལ་བ་ལ་ནི་ཉེས་པ་མེད་དོ། །གལ་ཏེ་དེང་ཉིད་ཕྱིར་ལོག་ཅིང་
གནས་པར་བྱའོ་སྙམ་པ་མེད་ན་གདིང་བ་བཞག་སྟེ་འགྲོ་བར་མི་བྱའོ། །དེ་ལྟར་བསམས་ཏེ་
སོང་ནས་དུས་མ་འབྱོར་ན་དེ་བརྙས་ཏེ་དེར་གནས་པར་བྱའོ། །མ་རྙེད་ན་བླ་གོས་བཞི་བལྟབ་
ཏུ་བྱས་པའི་སྟེང་དུ་ཡུན་རིང་དུ་མི་ཉལ་བར་རོ། །སྣམ་སྦྱར་བཞག་པར་མི་འོས་པའི་གནས་
སུ་དབྱར་གྱི་རས་ཆེན་ཡང་བཞག་པར་མི་བྱའོ། །ཆར་འབབ་ན་མི་བཞག་གོ །ཆུ་ཀླུང་གིས་
ཆོད་པར་འགྲོ་བ་ལ་ཡང་མི་བཞག་གོ །དེ་གཉིས་དོགས་པར་ཡང་མི་བཞག་གོ །དགེ་སློང་
དང་བཅས་པ་ཉིད་དང་། སྒོ་གླེགས་དང་བཅས་པ་ཉིད་དུ་བཅས་པའི་གནས་དང༌། ཆར་ལ
འབབ་པ་དང་། འབབ་ཏུ་དོགས་པ་དང་། བགྲོད་པར་བྱ་བ་ཆུ་ཀླུང་གིས་ཆོད་པ་ཉིད་ལྟ་བུ་
མེད་ན་གནང་བ་མ་ཐོབ་པ་དང་། སྲ་བརྐྱང་མ་བཏིང་བས་སྣམ་སྦྱར་མེད་པར་གར་ཡང་འགྲོ་
བར་མི་བྱའོ། །གནས་སུ་ཕྱིན་པར་མི་འགྱུར་ན་ཆོས་གོས་ཀྱིས་ཕྱུང་སྟེ་གཞན་ལ་བྱིན་གྱིས་
བརླབས་པ་ནི་ཆོ་གའི་རྣམ་པའོ། །སྣམ་སྦྱར་ལྕི་བ་ཉིད་ཡིན་ན་རྒན་པོ་དང་ནད་པ་དག་ལ་མི་
འབྲལ་བའི་གནང་བ་སྦྱིན་ནོ། །བྱིན་གྱིས་བརླབས་པ་དང་གནང་བ་མ་ཐོབ་པ་ནི་བྱེད་པ་པོ་
ཉིད་དོ། །དེའི་གནས་ཉེ་འཁོར་དང་བཅས་པ་ནས་གཞན་ན་གནས་པ་ལ་སྐྱ་རེངས་ཤར་
ནའོ། །མཚམས་བྱས་པ་ལ་ནི་མཚམས་གནས་ཀྱི་མཐའོ། །བདག་པོ་གཅིག་ཉིད་མ་ཡིན་
-90



འདུལ་བ་མདོ་རྩ་བ།
ཅཔའི་བར་གྱི་མཚམས་རྣམས་ནི་ཐ་དད་པ་ཉིད་དོ། །ནོར་ལས་དང་ལྟ་བ་ལས་དད་པ་ཐ་དད་
པ་མ་ཡིན་པའི་ཡང་ངོ་། །ཡལ་ག་དང་ཡལ་ག་ཕྲ་མོ་དག་མ་རེག་པ་ནི་གནས་ཐ་དད་པ་ཉིད་
དོ། །རྩ་བ་ནི་ཐུན་མོང་ངོ༌། །རྩ་བའི་རྩ་བ་ལ་སོགས་པ་ཡང་ངོ༌། །ཡལ་ག་དང་ལོ་མ་རེག་
པའི་ཤིང་ལྗོན་པ་རྣམས་ནི་གནས་གཅིག་པ་ཉིད་དོ། །དེའི་ཆ་འོག་མར་དཔྱངས་པ་ཉིད་ནི་
སྟེང་གཡོགས་དང་འདྲའོ། །གྲུ་དང་ཤིང་རྟ་དག་གི་ཡང་ངོ༌། །མཚམས་མེད་པ་ལ་ནི་ཡན་
ལག་གིས་ཁྱབ་པ་མཐའོ། །ཉེ་འཁོར་ནི་ཁོ་ར་ཁོར་ཡུག་ཏུ་འདོམ་རེ་རེའོ། །རྩིག་པས་བསྐོར་
བའི་གྲོང་ལ་ནི་ཇི་ཙམ་དུ་བ་ལང་དྲུག་དང་ལྡན་པའི་ཤིང་རྟ་རྨིག་མ་ཅན་གྱིའམ་བྱ་གག་སྤར་
ནས་འདུག་པའི་ལམ་གྱིས་ཁྱབ་པའོ། །རིབ་མས་བསྐོར་བ་ལ་ནི་ར་ལུག་གི་རྡུལ་གྱིས་སམ་
མི་རང་བཞིན་གྱིས་ངོ་ཚ་དང་ལྡན་པའི་བཤང་བའི་ལམ་གྱིས་སོ། །འོབས་ཀྱིས་བསྐོར་བ་ལ་
ནི་སྐས་གདང་བུ་བཅུ་གཉིས་པའི་འམ་ཕྱག་དར་བོར་བའི་བོང་བ་རགས་པའི་ལམ་གྱིས་སོ།།
གནས་དེའི་འཕྲལ་གྱི་བྱ་བ་དང་། འགྲོ་བ་དང་། འདུག་པ་དང་། རྡུལ་དག་གིས་དེར་
གཏོགས་པ་ཁྱབ་པའོ། །མཚམས་མེད་པའི་ལམ་དུ་ཐ་དད་པ་མ་ཡིན་པར་འགྲོ་བའི་མི་ལ་ནི་
འདོམ་བཞི་བཅུ་རྩ་དགུའོ། །མཚམས་གཞན་ནི་མ་ཡིན་ནོ། །དབུས་ནས་རྒྱང་གྲགས་ཀྱི་
མཐའ་ཕན་ཆད་ནི་གནས་ཐ་དད་པ་ཉིད་དོ། །འབྲལ་བའི་སྤང་བ་རྣམ་པར་འབྱེད་པའོ། །
དམ་དུམ་དུ་གྱུར་པ་ལ་བྱིན་གྱིས་བརླབས་པ་མེད་པར་མི་འགྱུར་རོ། །སྤང་བ་ལ་
མི་འཆགས་པ་མ་ཡིན་ནོ། །དགེ་འདུན་གྱི་ལ་ཡང་ངོ༌། །དེ་ལས་འབྲལ་བར་འགྱུར་རོ། །
གཞན་གནས་པས་གཞན་གྱི་གནས་མི་ཉམས་སོ། །ཆོས་གཞན་པ་དང་འདི་པ་དག་ནི་ལྟ་བ་
ས་ཞེས་བྱ་བས་མ་འཕངས་པ་མ་ཡིན་ནོ། །ཐུན་མོང་བ་དག་གིས་སྒོ་ཁང་ཡང་མ་ཡིན་ནོ།།
ནོར་ལས་ཞེས་བྱ་བས་ཕ་དང་བུ་དག་ཀྱང་མ་ཡིན་ནོ། །སྤངས་པ་ཉིད་ཀྱང་དེ་དང་འདྲའོ། །
ཉལ་པོ་བྱེད་པར་ཤོམ་པ་ཉིད་ཀྱང་ངོ༌། །གྲོང་ལ་དེ་ཡོད་པ་ནི་གཙུག་ལག་ཁང་གི་ཉེ་འཁོར་ལས་
-91



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཉིད་མ་ཡིན་ནོ། །འབྲལ་བའི་སྤང་བ་ཞུ་བའི་སྐབས་སོ། །འབྲལ་བའི་སྤོང་བའོ། །
ཁ་བསྐང་བ་ལ་རེ་བ་མེད་ན་ཆུང་བ་ཁྲུ་གང་ཡན་ཆད་ཀྱང་ཆོག་པ་དང་འདྲའོ། །
བྱིན་གྱིས་བརླབ་པར་བྱ་བ་ཡོད་པ་ཉིད་ན་ཡང་ངོ༌། །གཞན་དུ་ན་དེ་ནི་ཞག་སུམ་ཅུ་འདས་
ནའོ། ཁ་དོག་ལ་སོགས་པ་ལས་རིགས་མི་མཐུན་པ་ནི་ཆོག་པ་ཉིད་ཡིན་ནོ། །དཀར་པོ་ཉིད་
ནི་ཁ་དོག་ཐམས་ཅད་པ་ཉིད་དོ། །དེ་རྙེད་ན་ཞག་བཅུ་པ་དེའི་དང་པོ་ལ་བག་ལ་གློན་པ་ཉིད་
དོ། །སར་པ་ལས་སྣམ་སྦྱར་གྱི་མཐའ་ནི་ཉིས་རིམ་མོ། །གདིང་བ་ཡང་ངོ༌། །བླ་གོས་དང་
མཐང་གོས་གཉིས་ཀྱི་ཆིག་ཀྱང་ངོ༌། །དུས་ཚིགས་སུ་སྤྱད་པ་ལས་ནི་ཉིས་འགྱུར་དུའོ། །ཕྱག་
དར་ཁྲོད་ལས་བྱས་པ་དག་ལ་ནི་ངེས་པ་མེད་དོ། །རྙིངས་པ་ཉིད་དང་དེངས་པ་ཉིད་ལ་ནི་ཅི་
དགོས་པ་ལྷག་པར་སྦྱར་རོ། །ལྷག་པར་སྦྱར་བ་ཉིད་དུ་མི་བྱའོ། །སྤང་བར་འགྱུར་བ་ཉིད་
ཀྱང་ཡིན་ནོ། །རིམ་པ་ཅན་བྱི་དོར་བྱས་ནས་འདི་ཉིད་དུ་སྦྱར་བར་བྱའོ་སྙམ་པའི་སེམས་མ་
སྐྱེད་པར་དབོག་པར་མི་བྱའོ། །གང་ཡང་རུང་བས་ཕོག་པ་མ་སྦྱར་བའི་སྔ་རོལ་དུ་སྤང་བར་
འགྱུར་བ་ཉིད་དོ། །སྣམ་སྦྱར་གྱི་སྣམ་ཕྲན་དག་ནི་དགུ་ཡན་ཆད་ཉི་ཤུ་རྩ་ལྔ་མན་ཆད་དེ་ཟུང་
མ་གཏོགས་སོ། །དེ་ཡན་ཆད་ནི་ཚེམ་བུའོ། །དང་པོ་གསུམ་ལ་ནི་དེ་དག་གི་གླེགས་བུ་ཕྱེད་
དང་གསུམ་པ་ཉིད་དོ། །གཉིས་པ་ལ་ནི་གླེགས་བུ་ཕྱེད་དང་བཞི་པ་ཉིད་དོ། །གསུམ་པ་ལ་ནི་
གླེགས་བུ་ཕྱེད་དང་ལྔ་པ་ཉིད་དོ། །བྱིན་གྱིས་བརླབ་ཏུ་རུང་བ་ཆེན་པོ་དག་ནི་རང་གི་ཁྲུ་
གསུམ་དང་ལྔ་དག་གོ །ཆུང་ངུ་དག་ནི་གཉིས་ཀ་ལས་ཁྲུ་ཕྱེད་ཕྱེད་དབྲིའོ། །འབྲིང་རྣམས་ཀྱི་
ཚད་ནི་བར་མའོ། །མཐང་གོས་ནི་དོ་དང་ལྔ་ཡང་ཡིན་ནོ། །དོ་དང་བཞི་ཡང་ཡིན་ནོ། །འཁོར་
གསུམ་ཁེབས་པ་ཉིད་ཡན་ཆད་ཀྱང་ངོ་། ཁྲུའི་དོན་ནི་ལུས་ཀྱི་ཆ་བདུན་ལས་གཉིས་སོ། །མི་
ཡོགས་ན་རལ་ཁ་དཔུང་ཆད་བྱའོ། །ཟླ་བས་སྤང་བ་རྣམ་པར་འབྱེད་པའོ། །
དེ་བས་དམན་པ་ཆུང་བ་དང་འདྲ་སྟེ་ཉེས་བྱས་སུ་འགྱུར་བ་ཉིད་དོ། །འཁོར་གྱི་
-92



འདུལ་བ་མདོ་རྩ་བ།
ཕྱེད་མི་ཁེབས་པ་རེ་བ་མེད་པ་ཉིད་དོ། །རུང་བ་མ་ཡིན་པ་ཡང་ངོ༌། །གདོང་ཕྱིས་དང་། ཆུ་
ཚགས་དང་། སྟན་འབྱམ་དང་། དྲེའུ་རྔོག་ལ་སོགས་པ་ཡོ་བྱད་ཀྱི་གོས་བྱིན་གྱིས་མ་བརླབས་
པ་དག་གོ །ཟླ་བས་སྤང་བ་ཞུ་བའོ། །ཟླ་བས་སྤང་བའོ། །
སྦྲུམ་མ་དབེན་པར་བཞག་གོ །དེར་དགེ་སློང་མ་རྣམས་ཀྱིས་ཡལ་བར་མི་དོར་རོ།།
དེ་ལ་ཟན་སྦྱིན་པར་བྱའོ། །ཕ་མ་དག་གི་བདུན་པ་ཚུན་ཆད་ལས་གང་ཡང་རུང་བ་སྔ་མ་
གཅིག་ལས་སྐྱེས་པ་ཡང་ཉེ་དུ་ཡིན་ནོ། །འདུ་ཤེས་གཙོ་ཆེར་བྱེད་པ་པོ་ཉིད་ཡིན་ནོ། །དེ་ནི་
ཤེས་གཙོ་བོའོ། །དགེ་སློང་མ་ཉིད་དང་ཉེ་དུ་མ་ཡིན་པ་ཉིད་དག་ལའོ། །འོག་མ་ལ་ཡང་ངོ་། །
བྱིན་གྱིས་བརླབས་པ་རང་གི་རྙིང་པ་འཁྲུར་གཞུག་པར་འོས་པ་ཆོས་གོས་དག་དང་གདིང་བ་
དག་ལས་འགའ་ཞིག་བསྒོ་བས་འཁྲུར་བཅུག་གམ། འཚེད་དུ་བཅུག་གམ། འཆག་ཏུ་བཅུག་
པ་དག་ནའོ། །ཕྱོགས་ལ་བྱས་པ་ཡང་ལས་བྱས་པ་ཉིད་དོ། །བྱས་པ་ཉིད་ན་བྱེད་དུ་བཅུག་པ་
ཉིད་ཡིན་ནོ། །འབྲས་བུའི་མཐའ་མན་ཆད་གཅིག་པ་ཉིད་དོ། །ཚིགས་སུ་གྱུར་པ་ཉིད་ལ་
འབྲས་བུ་རྣམས་གཅིག་པ་ཉིད་དོ། །འདུ་ཤེས་གཙོ་བོ་ཉིད་ལ་དོན་ཇི་ལྟ་བ་ཉིད་ལ་ནི་དངོས་
གཞིའོ། །དོན་ཇི་ལྟ་བ་ཉིད་མ་ཡིན་པ་ལ་ནི་དངོས་གཞི་དང་ཉེ་བའོ། །ཡིད་གཉིས་ནི་འདུ་
ཤེས་དང་འདྲའོ། །དགེ་འདུན་གྱི་ཁྲིམས་སུ་བྱ་བ་བསྲུང་བར་བྱའོ། །གློ་བུར་དུ་འོངས་པས་
ཀྱང་དེ་ལས་མི་འགལ་བ་ཉིད་དུ་བྱའོ། །ཡོད་དམ་མེད་པ་ཉིད་དང་ཇི་ལྟ་བུ་ཡོངས་སུ་ཤེས་
པར་བྱ་བའི་ཕྱིར་དེས་དེ་དྲི་བར་བྱའོ། །ཧ་ཅང་ཡུན་མི་རིང་བར་རོ། །སངས་རྒྱས་ཀྱིས་
གསུངས་པ་དགེ་འདུན་ལས་གཡོ་བ་མེད་དོ། །ལྷུང་བཟེད་དང་། ཆོས་གོས་དང་། དྲ་བ་དང་།
ཕོར་བུ་དང་། སྐ་རགས་ལྷག་པ་འབུལ་བ་ན་དགེ་འདུན་གྱིས་ཉེ་བར་བཞག་པའི་དོན་དུ་བླང་
བར་བྱའོ། །དེ་ལྟར་ཉེ་བར་བཞག་པ་ནི་དེ་དག་མེད་པ་དག་གིས་ཅི་དགར་བཀུར་བར་བྱའོ།།
འཁྲུར་འཇུག་པའི་སྤྲང་བ་རྣམ་པར་འབྱེད་པའོ། །ལ་
-93



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཤང་བ་དང་། གཅི་བ་དང་། ལྗན་ལྗིན་དང་། འདམ་རྫབ་ལ་སོགས་པས་མ་རུང་
བར་གྱུར་བ་འཁྲུར་འཇུག་པ་ལ་ན་སྨད་པ་མེད་དོ། །དྲེའུ་རྔོག་དང༌། ཁྱིམ་པའི་གོས་དང་།
སྔས་ནང་ཚངས་ཅན་དང་། རུང་བར་བྱས་པ་དང་། སྤངས་པ་དང་། དགེ་འདུན་གྱི་རྣམས་ལ་
ནི་ཉེས་བྱས་སོ། །འཁྲུར་འཇུག་པའི་སྤང་བ་ཞུ་བའི་སྐབས་སོ། །འཁྲུར་འཇུག་པའི་སྤང་
བའོ། །
འདུལ་བའི་མདོ་བམ་པོ་གསུམ་པ། དགེ་སློང་མས་གོས་རིན་ཆེན་པོ་རྗེ་བའི་ཕྱིར་
བླང་བར་བྱའོ། །དགེ་སློང་མ་དང་ལྷན་ཅིག་རྗེ་བར་བྱའོ། །མཉམ་པས་སོ། །ཡང་ན་དེ་
དགའ་བ་ཉིད་ཀྱིས་སོ། །ལེན་ནའོ། །རྣམ་པར་རིག་བྱེད་ཀྱིས་སོ། །གོས་སོ། །དགེ་འདུན་ལ་
གོས་འབུལ་བ་དང་ལེགས་པར་སྨྲ་བ་ལ་ལྟུང་བ་མེད་དོ། །བསྙེན་པར་རྫོགས་པར་བྱེད་པ་
དང་བོར་རླག་བྱུང་བ་དག་ལའོ། །དད་རྫས་བརྗོད་དེ་མདུན་དུ་བཞག་ནས་མི་བལྟོས་པར་
སོང་བ་ལའོ། །ལེན་པའི་སྤང་བ་རྣམ་པར་འབྱེད་པའོ། །
ལག་ཏུ་འོངས་པ་ཉིད་ན་ཐོབ་པ་ཉིད་དོ། །ལྟ་བའི་ཉེ་འཁོར་དུ་གྱུར་པ་ནི་དེའི་དང་
པོ་ཡིན་ནོ། །ཉེ་བར་མ་གྱུར་པ་ནོད་པ་ནི་སྦྱོར་བ་ཉིད་དོ། །རྒྱ་ཆེ་བ་དང་ཐ་སྙད་ཀྱི་དབང་མ་
ཡིན་པ་ཉིད་ནི་གོས་སྦྱིན་པ་ལ་སོགས་པ་ལ་གཙོ་བོ་ཡིན་ནོ། །རེ་ཞིག་གི་སེམས་ཀྱིས་ན་ལྟུང་
བ་མེད་དོ། །རིན་སྦྱིན་པ་ན་བརྗེད་པ་ལའོ། །ལེན་པའི་སྤང་བ་ཞུ་བའོ། །ལེན་པའི་སྤང་
བའོ། །
མིའི་འགྲོ་བ་པར་གཏོགས་པ་ཁྱིམ་པར་གྱུར་པ་སྲོག་དང་ལྡན་པ་ཉེ་དུ་མ་ཡིན་པ་
ཉིད་ནི་ལྟུང་བའི་བྱེད་ པ་ པོ་ཡིན་ནོ། །འོག་མ་གསུམ་ལ་ཡང་ངོ༌། །གོས་ཕྲོགས་པ་དང༌།
བརླག་པ་དང་། ཚིག་པ་དང་། རླུང་གིས་ཁྱེར་བ་དང་ཆུས་ཁྱེར་བར་མ་གྱུར་པ་ལའོ། །སློང་ན་
ཉེས་བྱས་ཀྱིའོ། །ཐོབ་ན་དངོས་གཞིའོ། །ཆོས་གོས་སོ། །མི་ཆུང་བའོ། །རིན་ཐང་དང་། ཁ་
-94



འདུལ་བ་མདོ་རྩ་བ།
དོག་དང་། ཁྲུ་ཚད་ལས་རྣམ་པ་གང་བསླངས་པའོ། །གཞན་ལ་ནི་ལྟུང་བ་མེད་དོ། །རས་མ་
དང་ཁ་ཚར་དག་སློང་ནའོ། །རྒྱུ་དང་སྤུན་ལ་ནི་ན་སྨད་པ་ཉིད་དོ། །དེའི་རང་བཞིན་ནི་དེ་དང་
འདྲའོ། །སློང་བའི་སྤོང་བའོ། །བྱིན་གྱིས་བརླབ་པར་བྱ་བ་ཐམས་ཅད་མེད་ན་སློང་བར་
རིགས་པ་ཉིད་དོ། །དེ་ནི་ལྟུང་བའི་བྱེད་པ་པོ་ཉིད་དོ། ཁྱིམ་པའི་སྟོད་གཡོགས་ཆེ་ཚད་ནི་རས་
ཡུག་ཆེན་ཁྲུ་བཅུ་གཉིས་པའོ། །སྨད་གཡོགས་ནི་རས་ཡུག་ཕྲན་བདུན་པ་དང་དོ་པའོ། །དགེ་
སློང་གི་ཆེ་ཚད་ནི་སྣམ་སྦྱར་དང་ཤམ་ཐབས་ཀྱི་རིམ་པ་ཇི་སྐད་བསྟན་པའོ། །ཟུང་བསླང་བར་
བྱ་བ་ཉིད་དོ། །གང་ཡང་རུང་བའོ། །ཚད་དེ་ལས་ལྷག་པ་ནི་བསླང་བར་བྱ་བ་ཉིད་མ་ཡིན་
ནོ། །སྔ་མ་ཐོབ་ན་ཁ་བསྐང་བ་ཡང་ངོ༌། །ལྷག་མ་སྦྱིན་པར་བྱ་བ་ཉིད་མ་ཡིན་ནོ། །ཕྱི་མ་ཐོབ་
ན་ལྷག་པ་སྦྱིན་པར་བྱ་བ་ཉིད་དོ། །བསླང་བར་བྱ་བ་མ་ཡིན་པ་བསླངས་ན་ཉེས་བྱས་སོ། །
ཐོབ་ན་དངོས་གཞིའོ། །སྦྱིན་པར་བྱ་བ་མི་སྦྱིན་ན་ཡང་ངོ༌། །སློང་བར་རིགས་པའི་སྤང་བའོ།།
སྤགས་པ་མ་ཕུལ་བར་ཤེས་པ་ནི་མ་སྤགས་པ་དང་འདྲའོ། །དེ་ཉིད་གཞན་ཡིན་ནོ། །སྤགས་
པ་སློང་བའི་སྤང་བའོ། །
སྦྱིན་པར་བྱེད་པ་སྤུངས་ཆེ་བ་ཡང་ངོ༌། །སྦྱོར་བ་གཅིག་པའི་ཕྱིར་ཐོབ་ན་གཅིག་
ཉིད་དོ། །སོ་སོ་ནས་སྤགས་པ་སློང་བའི་སྤང་བའོ། །
བཀུར་བ་རུང་བ་མ་ཡིན་པ་ཆོས་གོས་ཀྱི་རིན་སྤངས་ནས་ཡོངས་སུ་དྲི་བ་སྔོན་དུ་
བཏང་ཞིང་བསྟན་ཏེ། བསྒོ་ཞིང་སྨྲས་པ་བྱུང་བའི་མཐའ་རྗེས་སུ་བརྗོད་པ་སྔར་བྱས་པའི་
ཞལ་ཏ་བྱེད་པ་ལ་བསྐུལ་བར་གྱུར་ནའོ། །གོ་བར་མ་ནུས་པ་ཉིད་ན་བསྐུལ་བ་ཉིད་མ་ཡིན་
ནོ། །མ་གྲུབ་ན་ལན་གཉིས་སུ་ཡང་ངོ་། །ལན་གསུམ་དུ་ཡང་ངོ་། །དེའི་འོག་ཏུ་ལན་གསུམ་
གྱི་བར་དུ་ཕྱོགས་སུ་བསྡད་པར་བྱའོ། །མ་གྲུབ་ན་སྦྱིན་པར་བྱེད་པ་ལ་བསྒྲགས་པར་བྱའོ།།
དེ་ལྟར་སྤངས་པར་གྱུར་ཟིན་པ་ན་འབུལ་བར་བྱེད་ན་སྤངས་པ་སྨྲས་ཏེ། སྦྱིན་པར་བྱེད་པའི་བ
-95



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
aསེམས་བསྡུ་བར་རྗེས་སུ་སྒྲུབ་པ་ཁས་ལེན་པ་ལས་བླང་བར་བྱའོ། །བསྐུལ་བ་དང་བསྡད་པ་
ལྷག་གམ་ཁས་མ་བླངས་ནའོ། །བསླངས་ནའོ། །གསུམ་ཆར་མི་ཉིད་དང་ཁྱིམ་པ་ཉིད་ཡིན་ན་
འོ། །མ་སྨྲས་ན་ཉེས་བྱས་སོ། །མ་སྤངས་པ་ལའོ། །མ་དྲིས་པར་སྟོན་ན་ཡང་ངོ་། །རེ་བ་མེད་
པ་ཉིད་ན་མ་སྦྲན་ན་ཡང་ངོ་། །བསྐུར་བའི་སྤང་བའོ། །
སྟན་བཅང་བར་བྱའོ། །སྲིན་བལ་གྱིས་བྱས་སམ་བྱེད་དུ་བཅུག་ནའོ། །སྟན་ལ་ནི་
བཀྲམ་པ་ཉིད་བྱེད་པ་མཐར་ཐུག་པའི་དང་པོ་ཡིན་ནོ། །བྱས་ཟིན་པ་རྙེད་པ་དང་། ཡོངས་སུ་
ལོངས་སྤྱོད་པ་དང་། མངོན་པར་འདུ་བྱེད་པ་དག་ལ་ནི་ལྟུང་བ་མེད་པའོ། །སྲིན་བལ་གྱི་སྤང་
བ་རྣམ་པར་འབྱེད་པའོ། །
ཉུང་ངུ་དང་བསྲེས་པ་ཉིད་ན་ནི་སྨད་པ་ཉིད་དོ། །རྫས་ཉམས་པ་ཉིད་ལ་ཡང་ངོ་། །
སྲིན་བལ་གྱི་སྤང་བ་ཞུ་བའོ། །སྲིན་བལ་གྱི་སྤང་བའོ། །
ལུག་གི་བལ་ནག་པོ་འབའ་ཞིག་དག་གོ །རང་བཞིན་གྱིས་སོ། །སྔོན་པོ་དང༌།
འདམ་ཁ་དང་། ཁམ་པ་དག་ཀྱང་དེ་ཉིད་དོ། །བལ་ནག་པོ་འབའ་ཞིག་གི་སྤང་བའོ། །
དེ་དག་ཕྱེད་པས་ལྷག་པ་ཉིད་ནའོ། །ཕྱེད་དཀར་པོ་དང་འཁོབ་བལ་དག་ལས་ཆ་
མཉམ་པ་ཉིད་དུའོ། །གློ་དང་རྒྱབ་དང་གཉའ་བ་ནས་སྐྱེས་པ་ནི་སྔ་མའོ། །མགོ་དང་རྐང་པ་
དང་ལྟོ་བ་ནས་སྐྱེས་པ་ནི་ཕྱི་མའོ། །ཆ་གཉིས་བསྲེས་པའི་སྤང་བའོ།
ཆུ་དང་ཞེང་གཉིས་ཀར་ལྷག་པ་ཉིད་ན་བཅད་པར་བྱའོ། །ཐུང་བ་ཉིད་དང་དོག་པ་
ཉིད་དག་ནི་བསྐྱེད་པར་བྱའོ། །རལ་ན་བཙེམ་པར་བྱའོ། །བུག་རྡོལ་དུ་གྱུར་ཏམ་ཤ་ཟད་པ་
ཉིད་དག་ནི་སྦྱར་བར་བྱའོ། །བཅོས་དཀའ་བ་ཉིད་ཡིན་ན་སྦྱིན་ནོ། །གནང་བ་མ་ཐོབ་པ་
གཞན་ཡོད་པའམ་རང་དགར་བཏང་བས་ལོ་དྲུག་མ་ལོན་པར་སྟན་བྱས་པ་ཉིད་ནའོ། །
བརྩམས་པ་ཉིད་ནི་རྩོམ་ན་ཟིན་པ་དང་འདྲའོ། །མཐར་ཐུག་ན་སྦྱོར་བའི་ལྟུང་བར་མི་འགྱུར་
-96



འདུལ་བ་མདོ་རྩ་བ།
བ་མ་ཡིན་ནོ། །རབ་ཏུ་བྱུང་བ་གཞན་གྱི་ནི་ཐ་དད་པ་ཉིད་དོ་ལོ་དྲུག་བཅང་བའི་སྤང་བའོ། །
གདིང་བ་རྙིང་པ་ལས་བདེ་བར་གཤེགས་པའི་མཐོ་གང་གིས་མ་གླན་པའི་
གདིང་བ་སར་པ་སྤྱོད་ནའོ། །གལ་ཏེ་ཡོད་ནའོ། །དེ་ཙམ་ན་ཡང་ངོ་། །བཅོས་པར་ནུས་ན་
ཡང་ངོ༌། །མཐུད་ཅིང་སྦྱར་དུ་རུང་བས་ཀྱང་ངོ་། །མཐོ་གང་གི་སྤང་བའོ། །
ཁྱེར་བ་མེད་ན་དཔག་ཚད་གསུམ་ལས་འདས་པར་ལུག་གི་བལ་ཁྱེར་ནའོ། །ཡོད་
ན་ཡང་ངོ༌། །ལམ་དུ་འགྲོ་བ་ནི་རྒྱང་གྲགས་ཀྱི་བདག་ཉིད་དོ། །ཕྱེད་དུ་ན་སྦྱོར་བའོ། །རྫུ་
འཕྲུལ་ལས་གཞན་པས་ནམ་མཁའ་ལ་འགྲོ་ན་ཉེས་བྱས་སོ། །སྤྲུལ་པས་ཀྱང་ངོ༌། །ཞྭ་དང་།
ལྷམ་སྒྲོ་གུ་ཅན་དང་། སྟོད་ཀོར་ནང་ཚངས་ཅན་དང་རྒྱ་ཅང་དང་། ལྕག་པོད་དང་། ཤུར་བུ་
ཕྲེའུ་ལ་སོགས་པའི་དོན་དུ་དེ་ཙམ་དག་ལ་ནི་ཉེས་པ་མེད་དོ། །རྡུལ་ཕྲ་རབ་དང་། རྡུལ་ཕྲ་མོ་
དང་། ཆུ་དང་། ལྕགས་དང་། རི་བོང་དང་། ལུག་དང་། གླང་དང་། ཉི་ཟེར་གྱི་རྡུལ་དང་། སོ་
མ་དང་། ཤིག་དང་། ནས་དང་སོར་རྣམས་ནི་སྔ་མ་དྲུག་ལ་ཕྱི་མའོ། །སོར་བཞི་དྲུག་ལ་ཁྲུ་
གང་ངོ༌། ཁྲུ་ཕྱེད་དང་བཞི་ལ་མིའི་སྲིད་དོ། ཁྲུ་བཞི་ལ་གཞུའོ། །དེ་ལྔ་བརྒྱ་ལ་རྒྱང་གྲགས་
སོ། །དགོན་པའི་དང་པོ་ནི་དེའི་མཐའོ། །ལུས་ཀྱིས་ཁུར་མི་བསྐུར་རོ། །གློ་དང་རྒྱབ་དང་
རྐེད་པ་དང་མགོ་བོ་དག་གིས་མི་བསྐུར་རོ། །འདིར་ཐུན་མོང་མ་ཡིན་པ་ཉིད་དུ་དོགས་པར་
མི་བྱའོ། ཁུར་ཕྱེད་ལས་ལྷག་པར་བསྐུར་བར་མི་བྱའོ། །བལ་ཐོགས་པའི་སྤང་བའོ། །
ཆོས་གོས་རྙིང་པའི་གནས་སུ་ལུག་གི་བལ་དག་གོ །འཆག་པར་རྨེལ་བའོ། །བལ་
རྨེལ་དུ་འཇུག་པའི་སྤང་བའོ། །
རིན་པོ་ཆེ་བདག་གིར་བྱས་ནའོ། །ལྕོགས་པ་ཉིད་ན་དེ་རྫོགས་སོ། །དེ་བས་ཕ་ཟད་ན་
ནི་ཕྱེད་ཉིད་དོ། །རང་གི་རུང་བར་མ་བྱས་པ་ཡང་ངོ་། །རེག་གམ་རེག་ཏུ་བཅུག་ནའོ། །གང་
ཡང་རུང་བས་སོ། །སྙད་གདགས་སུ་རུང་བའི་ཟངས་མ་ལ་ནི་ཉེས་བྱས་སོ། །གཞན་ལ་ནི་
-97



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལྟུང་བ་མེད་དོ། །ཞ་ཉེ་དང་། ཁྲོ་ཆུ་དང་། རོ་ཉེ་དང་། ལྕགས་དག་ལ་ཡང་ངོ༌། །དགེ་ཚུལ་
གཉིས་ཀྱིས་ཀྱང་ངོ༌། །སྦྱིན་བདག་བདག་པོ་ཉིད་དུ་སྨོས་སུ་གཞུག་པ་དང་། ཞལ་ཏ་བྱེད་པ་
བདག་ཉིད་ཁས་ལེན་དུ་གཞུག་པ་དང་། བྱིན་གྱིས་བརླབས་པ་ཞེས་བྱ་བ་ནི་རུང་བ་དག་ཡིན་
ནོ། །ཆོས་དང་ལྡན་པའི་དོན་མི་བདོག་པའི་རྐྱེན་ལས་གཞན་པ་ལ་མི་འཆགས་སོ། །བདག་
པོ་རིང་བ་ཡིན་ན་ཡང་ཉམས་པ་མེད་དོ། །བདག་ཉིད་ཀྱི་དོན་དུ་བཟའ་བ་བྱེད་དུ་གཞུག་ཏུ་
རུང་ངོ་། །དེ་བྱེད་པ་ལ་འབུལ་བའི་ཕྱིར་ཀཱར་པ་ཎ་བླང་བ་ཡང་ངོ་། །ལམ་རྒྱགས་ནི་རིན་པོ་
ཆེ་མན་ཆད་ལས་སོ། །མེའི་དོན་དུ་མེ་ཤེལ་ཉེ་བར་བཞག་པར་བྱའོ། །དེ་མ་སྦས་པར་བཞག་
པར་མི་བྱའོ། །མ་བྱིན་པར་ལེན་པ་ལ་བསྟན་པར་མི་བྱའོ། །དེའི་འབྲས་བུ་ཕྱུང་ནས་དེ་ལ་
སྦྱིན་པར་བྱའོ། །ཆུའི་དོན་དུ་ཆུ་ཤེལ་ཡང་ངོ༌། །བསྲུང་བའི་ཆོ་ག་ནི་འདྲའོ། །ཡོ་བྱད་རྗེས་སུ་
གནང་བར་རིན་པོ་ཆེ་བདག་གིར་བྱ་བའི་ཤན་བསྲེ་བར་མི་བྱ་བ་ཉིད་དོ། །ར་གན་དང་།
ཟངས་དང་། ཁར་བ་དང་། ཤིང་གི་ལྷུང་བཟེད་བདག་གིར་མི་བྱའོ། །དེ་དག་བདག་གིར་
བྱས་པའམ་གཞན་ཡང་རུང་སྟེ་གལ་ཏེ་ཡོངས་སུ་སྤྱད་དགོས་པར་གྱུར་ན་སྨན་ཕོར་གྱི་ཡོངས་
སུ་སྤྱད་པས་སོ། །བྱིན་གྱིས་བརླབ་ཏུ་རུང་བ་ནི་གཉིས་ཏེ། ལྕགས་ལས་བྱས་པ་དང་ས་ལས་
བྱས་པའོ། །ནོར་བུ་དང་། མུ་ཏིག་དང་། བཻཌཱུརྱ་དང་། མན་ཤེལ་དཀར་པོ་དང་། བྱི་རུ་དང་།
དངུལ་དང་། གསེར་དང་། རྡོའི་སྙིང་པོ་དང་། སྤུག་དང་དམར་པོ་དང་གཡས་སུ་འཁྱིལ་བ་ལ་
སོགས་པ་ནི་རིན་པོ་ཆེའོ། །སྙད་གདགས་སུ་མི་རུང་བ་ལ་ནི་ན་སྨད་པ་ཉིད་དོ། །འོག་མ་ལ་
ཡང་ངོ་། །དེ་ནི་གས་པ་དང་། ཆག་པ་དང་། དུམ་བུ་དང་། ཚིག་པ་དང་། སྔོན་མ་སྤྱད་པ་དང་
མ་བྱས་པ་དང་། མཚན་དང་མི་ལྡན་པ་དང་བཅོས་མའོ། །གསེར་དངུལ་ལ་རེག་པའི་སྤང་མ
བའོ། །
རྙེད་པ་འདོད་པ་ལ་ལྟུང་བ་འབྱུང་ངོ༌། །ཕ་རོལ་པོ་ཁྱིམ་པ་ཉིད་དང་ཉེ་དུ་མ་ཡིན་པ་
-98



འདུལ་བ་མདོ་རྩ་བ།
ཉིད་ཡིན་ན་དངོས་གཞིའོ། །བསྐྱེད་ཕྱིན་ནའོ། །འོག་མ་ལ་ཡང་ངོ༌། །པ་ཎའམ་རིན་པོ་ཆེས་
སྤྱོད་པ་ལས་སོ། །སྦྱོར་བ་ལ་ནི་གཅིག་པ་ཉིད་དོ། །ཀུན་དགའ་ར་བ་པའམ་དགེ་བསྙེན་དག་
ཡོད་ན་བསྐོ་བས་དཀོན་མཆོག་གི་དོན་དུ་བསྐྱེད་པར་བྱའོ། །གཏའ་ཉི་རིར་བླང་བར་བྱའོ། །
དཔང་པོ་དང་། ལོ་དང་། ཟླ་བ་དང་། ཉི་མ་དང་། དགེ་འདུན་གྱི་གནས་བརྟན་དང་། དགེ་
སྐོས་དང༌། ལེན་པ་པོ་དང་རྫས་དང་བསྐྱེད་རྣམས་དཔང་རྒྱར་བྲིས་ནས་སོ། །རྒྱུས་ཤེས་པས
དེ་གཞན་པ་ལ་ཡང་ཁོང་དུ་ཆུད་པར་བྱའོ། །མངོན་མཚན་ཅན་གྱི་སྤྱོད་པའི་སྤང་བའོ། །
གཞན་གྱིས་སོ། །དགེ་འདུན་གྱི་བཤོས་ཀྱི་ཕྱིར་དགེ་འདུན་གྱིས་འབྲས་རིན་གྱིས་
ཉོ་བ་ལ་སྦྱིན་པར་བྱའོ། །གལ་ཏེ་དེ་ཉིད་ཀྱི་ན་ཐེབ་དང་བཅས་པར་རོ། །ཟད་ན་དགེ་འདུན་
གྱིས་ཉོ་བར་བྱའོ། །སར་པ་ཡང་ངོ་། །གལ་ཏེ་སྲོག་ཆགས་མེད་ན་རྙིང་པ་བཙོང་བར་བྱའོ། །
རིན་ཐང་མི་གདབ་བོ། ཁྱིམ་པའི་ཉོ་ཚོང་དག་ཏུ་ལག་གཞུག་པར་མི་བྱའོ། ཁྱིམ་པ་ཉོར་
གཞུག་གོ །མེད་ན་ལན་གསུམ་གྱི་བར་དུ་ཚིག་བརྗོད་པར་བྱའོ། །ཟོང་ལ་རྩེག་པ་ནི་གཞན་
གྱི་དོན་དུ་ཡང་མི་བྱ་སྟེ། དཀོན་མཆོག་གསུམ་ནི་མ་གཏོགས་སོ། །གཏའ་གཞུག་པར་མི་
བྱའོ། །དགེ་འདུན་གྱི་རྫས་དེ་གཡོགས་པ་ལ་དགེ་འདུན་གྱི་ལས་བྱེད་པ་ལ་གཏད་དོ། །རྒན་
རབས་རྒན་རབས་དག་ལ་མ་ཞུས་པར་དགེ་འདུན་གྱི་དོན་དུ་བརྩོན་པར་མི་བྱའོ། །དེའི་ཚིག་
ཡི་གེར་བྲི་བའི་དམ་བཞག་ལ་ནན་ཏན་བྱའོ། །ཉོ་ཚོང་བྱེད་པའི་སྤང་བའོ། །
ལྷུང་བཟེད་ཀྱིའོ། །རབ་ཏུ་འབྱུང་བ་ལ་བལྟོས་པའི་དོན་ཉིད་དུ་ངེས་པར་བྱས་པ་ནི་
སྤངས་པ་ཉིད་ཡིན་ནོ། །སྐྱ་བ་དང་དཀར་བ་དང་ཆེ་བ་རྣམས་ནི་རུང་བ་ཉིད་མ་ཡིན་ནོ། །མ་
ཚོས་པ་ཡང་ཆུང་ངུ་ཉིད་ཡིན་ནོ། །ལྷུང་བཟེད་ཆུང་ངུ་གཅིག་ལ་ནི་ཉེས་པ་མེད་པ་ཉིད་དོ། །
ལྷུང་བཟེད་འཆང་བའི་སྤང་བའོ། །
ཧ་ཅང་ཆགས་པར་མི་བྱའོ། །ཡོ་བྱད་ལ་ཧ་ཅང་ཆགས་པར་མི་བྱའོ། །གང་ལ་ཞེན་
-99



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཔ་དེ་བཅང་བར་མི་བྱའོ། །ལྷུང་བཟེད་ཀྱང་མེད་ན་བླང་བར་བྱའོ། །དེ་ཡོད་པ་ཉིད་ན་ཡང་
ངོ༌། །ལྷན་པ་བཞི་མན་ཆད་ནས་དེ་དག་རུང་ཞིང་ཡོངས་སུ་སྤྱད་བཟོད་པའོ། ཁྱིམ་པ་ཉེ་དུ་མ་
ཡིན་པ་ལས་བསླངས་པས་ཡོངས་སུ་བཙལ་ནའོ། །དེ་གཉིས་ནི་འོག་མ་གཉིས་ལ་ཡང་ངོ༌། །
ཐ་ག་པ་དང་སྦྱིན་བདག་དང་གཞན་དག་ལའོ། །ཉེ་དུ་མ་ཡིན་པ་ལྟར་ཉེ་དུ་ལས་ནི་བསྐྱེད་
དང་ལྷུང་བཟེད་གཉིས་མ་གཏོགས་པ་ལ་ནི་ཉེས་པ་མེད་དོ། །ཉེས་བྱས་སོ། །དེ་ལས་གྲུབ་ན་
དངོས་གཞིའོ། །མེད་པ་ཉིད་ལ་ཡོད་པའི་བློ་ཅན་ལ་ནི་ན་སྨད་དོ། །རང་གི་ཡོ་བྱད་དག་གིས་
སོ། །དེ་དག་ཡོད་པ་ཉིད་ན་ཡང་ངོ་། །བཟང་པོ་འདོད་པས་བརྗེ་ནའོ། །འདི་ནི་དགེ་འདུན་
ལ་སྤང་ངོ༌། །དུ་མ་ཉིད་ན་མཆོག་ཏུ་འདོད་པ་གཅིག་གོ །གཞན་ནི་ཐམས་ཅད་ཀྱི་ཐམས་ཅད་
དུ་སྤང་བར་བྱ་བ་ཉིད་ཡིན་ནོ། །རབ་ཏུ་བྱུང་བ་འདི་པ་ལའོ། །དེ་ལ་ཐ་ཆད་སྦྱིན་པར་བྱའོ། །
བྲིམས་པས་བསྙིགས་པར་བྱའོ། །བསྐོས་པས་སོ། །དེས་སང་དེ་བྱེད་པར་འགྱུར་བ་ན་
ཚོགས་པའི་དུས་སུ་དགེ་འདུན་ལ་མཇལ་བར་བྱའོ། །ཚེ་དང་ལྡན་པ་དག་བདག་སང་ལྷུང་
བཟེད་འབྲེལ་བ་མེད་པ་འདྲིམ་པར་འགྱུར་གྱིས་ཁྱེད་ཅག་རང་རང་གི་ལྷུང་བཟེད་དག་
ཐོགས་ལ་དགེ་འདུན་གྱི་ནང་དུ་གཤེགས་པར་མཛོད་ཅེས་སོ། །འཁོད་པའི་དོན་དུ་ནན་ཏན
བྱའོ། །བསྔགས་པ་བརྩམ་ཞིང་དབུལ་བར་བྱའོ། །གནས་བརྟན་ལྷུང་བཟེད་འདི་ནི་ཤིན་ཏུ་
གསལ་བ། དབྱིབས་ལེགས་པ། ལོངས་སྤྱད་པར་བཟོད་པ་ལགས་ཀྱིས་གལ་ཏེ་བཞེད་ན་
སྣོམས་ཤིག་ཅེས་སོ། །ཡོན་ཏན་ཇི་ལྟ་བ་བཞིན་དུའོ། །འདོད་ན་བླང་བར་བྱའོ། །བར་དུ་
ཆོད་པས་བླངས་པ་ན་བླང་བར་མི་བྱའོ། །ཚིག་གཉིས་པ་ལ་ནི་མི་སྦྱིན་ཞིང་འོག་མ་ལ་ནི་མ་
ཡིན་ནོ། །ལྟུང་བ་བྱུང་བ་ལ་སྤང་བར་མི་བྱ་བ་ཉིད་དང་། བྱིན་གྱིས་བརླབ་པར་མི་བྱ་བ་ཉིད་
དག་གོ་བར་བྱའོ། །ཉེ་བར་སྤྱོད་པ་ལ་མ་ཆག་གི་བར་དུ་དལ་བུ་དལ་བུས་སྤྱོད་ཅིག་ཅེས་སོ།།
དེས་གཉིས་ཀ་ཀུན་ཏུ་སྤྱད་པར་བྱའོ། །དེ་ལ་ཡོ་བྱད་ཆེས་བཟང་པོ་ངེས་པར་སྦྱར་བར་བྱའོ།།
-100



འདུལ་བ་མདོ་རྩ་བ།
སྤྱོད་པ་ན་ཆེས་ཡང་བའོ། །ཟས་ཀྱི་བྱ་བ་ཉིད་ལ་ནི་མི་བྱ་བ་ཁོ་ནའོ། །བྱི་དོར་ཡང་དང་པོར་
བྱའོ། །ལྷུང་བཟེད་ཚོལ་བའི་སྤང་བའོ། །
རིན་མེད་པར་བསྒོ་བས་སམ་གཞན་གྱིས་ཀྱང་འཐག་ཏུ་བཅུག་ནའོ། །གཞན་ཉིད་
དང་བཅས་པ་ལ་ནི་དེ་མ་བྱས་པ་ཉིད་མ་ཡིན་ནོ། །འཐག་ཏུ་འཇུག་པའི་སྤང་བའོ། །
དེའི་ཕྱིར་བརྟག་པར་བྱ་བ་བསམ་པ་ལས་བྱུང་བ་ཉིད་དོ། ཁོ་ལག་ཆེ་བ་ཉིད་དམ་
འབྲས་བཟང་བ་ཉིད་ལ་ཐག་པ་ངེས་པར་སྦྱར་བའོ། །གལ་ཏེ་སྦྱིན་བདག་གི་ཟད་ནའོ། །རྔན་
པ་མ་བྱིན་ན་ཡང་ངོ༌། །སྦྱིན་པར་བྱེད་པས་དེའི་དོན་དུ་རྗེས་སུ་མ་གནང་བ་ལྟ་བུ་བྱེད་པ་པོ་
དག་ཡིན་ནོ། །གྲུབ་པ་ནི་དངོས་གཞིའོ། །མདུན་རོལ་དུ་དེའི་ཕྱིར་བསམ་པ་ལས་བྱུང་བ་
རྗེས་སུ་བསྒྲུབ་པ་ཐ་དད་པ་ནི་ཉེས་བྱས་ཀྱིའོ། །མ་བསྒོ་བར་ཉེ་བར་འགྲོ་བ་ནི་དེ་ཉིད་དོ། །
འཐག་པ་བསྐྱེད་པའི་སྤང་བའོ། །
དབྲལ་བར་བྱ་བ་དགེ་སློང་ཉིད་དོ། །དབྲོག་པར་བྱ་བ་རང་གི་ཉིད་མ་ཡིན་ནའོ། །
དེ་གོས་ཉིད་ཡིན་ནའོ། །དེའིའམ་དེས་བསྐོས་པའི་ལུས་དང་ངག་བསྡུས་པའམ། ཐ་དད་པ་
དག་གིས་དབྲོག་པའི་དོན་དུ་ཞུགས་པ་ལྟ་བུ་ནི་བྱེད་པ་པོ་དག་ཡིན་ནོ། །ལུས་ལས་ཐ་དད་
པའི་དངོས་པོར་གྱུར་པ་མཐར་ཐུག་པ་ན་མཐའིའོ། །སྦྱོར་བ་ལ་ནི་ཉེས་བྱས་ཀྱིའོ། །དེ་ནི་
ཕྱིར་སྦྱིན་པར་བྱ་བ་ཉིད་དོ། །འདི་ལ་རང་གི་དོན་ཉིད་ནི་ཡན་ལག་མ་ཡིན་ནོ། །བསྙེན་པར་
མ་རྫོགས་པ་ལ་ནི་སྐྱོད་པ་དང་འདྲའོ། །རང་གི་ཉིད་སེལ་བར་གྱུར་པའི་འཕྲོག་པ་འདིར་
བསྡུས་པ་ཡིན་ནོ། །བློ་གྲོས་ངན་པས་བྱས་པ་ནི་རྗེས་སུ་འཕྲོག་པ་ཉིད་ཡིན་ནོ། །གནོད་པ་
དང་མི་ཕན་པར་བྱེད་པ་ལ་འཇུག་པའི་གེགས་བྱ་བའི་ཕྱིར་ནི་ལྟུང་བ་མེད་དོ། །འཕྲོག་པའི་
སྤང་བའོ། །
དགོན་པ་བའི་ཆོས་གོས་གཅིག་ལ་ནི་འཇིགས་པ་དང་བཅས་པ་ཉིད་ཡིན་ན་གྲོང་
-101



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡང་རང་གི་གནས་དང་འདྲའོ། །དེས་དོན་གྱི་དབང་གིས་གྲོང་གཞན་ན་འདུག་པ་དེ་ལས་
ཞག་དྲུག་ཚུན་ཆད་དུ་དབྲལ་བར་བྱའོ། །ལྷག་པ་ལ་ནི་བག་ཡངས་མེད་དེ། བར་ཆད་ཀྱི་
དབང་གིས་མ་འོངས་པ་ལ་ཉེས་པ་མེད་དོ། །འདིར་ཞག་དྲུག་ཏུ་འགྲོ་བ་ཧ་ཅང་ཐལ་བ་ཉིད་
ལ་ནི་བརྣག་པ་ཡན་ལག་མ་ཡིན་ནོ། །ཞག་བདུན་འབྲལ་བའི་སྤང་བའོ། 
།
བདག་ཉིད་གནས་པར་ཁས་བླངས་པའི་ཉིན་མོའི་ཟླ་བ་སྔ་མའི་དང་པོ་ཚུན་ཆད་
ནས་དབྱར་གྱི་རས་ཆེན་བཙལ་བར་བྱའོ། །བདག་ཉིད་ཀྱིས་དབྱར་གྱི་འོག་གི་ཟླ་བ་ཕྱེད་ཀྱི་
མཐའི་བར་དུ་བཅང་བར་བྱའོ། །སྔོན་དང་ཕྱི་མ་གཉིས་ལས་དེ་མ་ཡིན་པའི་དུས་གཉིས་ནི་
བྱེད་པ་པོ་ཉིད་དོ། །གཞན་དུ་འཆང་བ་ལའོ། །སྔར་བཙལ་བ་ནི་ཉེས་བྱས་ཀྱིའོ། །གྲུབ་ན་
མཐའིའོ། །རླུང་རྙིང་ལ་ནི་ན་སྨད་པ་ཉིད་དོ། །དེའི་རྗེས་སུ་འགྲོ་བ་ནི་ཁས་བླངས་པ་ཇི་ལྟ་བ་
བཞིན་ནོ། །དབྱར་གྱི་རས་ཆེན་གྱི་སྤང་བའོ། །
དབྱར་གྱི་རྙེད་པ་ནི་བྱེད་པ་པོ་ཉིད་དོ། །དབྱར་གྱི་ནང་ལོགས་སུ་བདག་གིར་བྱེད་
ནའོ། །བཏད་པའི་དབང་གིས་མཐའི་ཞག་བཅུ་ལ་རྙེད་པ་ནི་མ་གཏོགས་སོ། །དེ་བགོས་ན་
ཡང་ངོ༌། །མ་བགོས་ན་ཡང་ངོ༌། །སྦྱིན་བདག་གི་ཚིག་གིས་དབང་མེད་ནའོ། །དགག་དབྱེའི་
ཉིན་མོའི་ཕྱི་དེའི་ཉིན་པར་ཏེ་དེ་སྦེད་པ་མ་བསྐོས་པ་རྣམས་ལའོ། །དེ་མི་སྐྱོ་བར་མི་བྱའོ། །
བཏད་པ་ལས་བྱུང་བའི་སྤོང་བའོ། །
གཞན་གྱིས་གང་ཟག་གཞན་ནམ་དགེ་འདུན་ལ་བསྔོས་པའི་གོས་ཤེས་བཞིན་དུ་
བདག་ཉིད་ལ་བསྒྱུར་ཏེ་ཐོབ་ནའོ། །བསྒྱུར་བ་ལ་ནི་ཉེས་བྱས་སོ། །འདིར་གཞན་ལ་ཡང་
ངོ༌། །དེའི་འབྲས་བུ་ལ་ཡང་ངོ་། །གཞན་ལ་ཡང་ངོ་། །དབྲལ་བ་དང་སྦྱར་བ་གཉིས་ཀ་
སེམས་ཅན་དུ་བགྲང་བ་ཉིད་མ་ཡིན་པ་ལ་ཡང་ངོ་། །ཕྱོགས་གཅིག་ཉིད་ལ་ཡང་ངོ༌། །ལྷག་
མ་ཟ་བ་དུད་འགྲོ་ལ་སོགས་པ་བཙལ་ཏེ་མ་རྙེད་པ་ལ་ནི་ལྟུང་བ་མེད་དོ། །བདེ་བར་
-102



འདུལ་བ་མདོ་རྩ་བ།
གཤེགས་པའི་སྐུ་གཟུགས་གཞན་ལ་ནི་གཡར་པོར་སྦྱིན་དུ་རུང་ངོ༌། །བསྔོས་པ་མི་སྦྱིན་ན་
ཉེས་བྱས་སོ། །མཚམས་ཀྱི་ཕྱི་རོལ་ཏུ་སོང་སྟེ་དགེ་འདུན་གྱི་བྱིན་གྱིས་རློབ་པར་བྱེད་ནའོ། །
མ་ཚོགས་པ་དག་གིས་འགོད་ནའོ། །བྱིན་གྱིས་མ་བརླབས་པར་ཡང་ངོ༌། །ཀུན་དབང་བའི་
རྙེད་པ་དགེ་འདུན་ལས་གཅིག་གམ་གཉིས་སམ་གསུམ་གྱིས་ལེན་ནའོ། །དེ་ལ་གཞན་དག་
གི་ཤས་ཉིད་མ་བྲལ་ལོ། །རྐུ་སེམས་ཀྱིས་ནི་བརྐུས་པ་ཉིད་ཡིན་ནོ། །གྱ་ཚོམ་དུ་གཙུག་ལག་
ཁང་དོར་བར་མི་བྱའོ། །རྗེས་སུ་ཆགས་པ་དང་བཅས་པ་དེར་སྲུང་མར་གཞུག་གོ །མ་ལྷགས་
ན་ལོ་བཅུར་འདའ་བར་བྱའོ། །ལྔ་ནི་བསོད་སྙོམས་ཀྱིས་སོ། །དེར་དུས་སུ་སྦྱིན་བདག་མ་
བྱུང་ན་ལོ་གཞན་ལྔ་ནི་ཉེ་འཁོར་གྱི་གཙུག་ལག་ཁང་དང་ལྷན་ཅིག་ཏུའོ། །གསོ་སྦྱོང་ཐ་དད་
པ་དང་རྙེད་པ་ཐུན་མོང་བའི་ལས་བྱའོ། །འགྲོ་བ་དངོས་པོ་རྣམས་ཉེ་འཁོར་གྱི་གཙུག་ལག་
ཁང་དག་ཏུ་གཏམས་པར་བྱའོ། །གཉུག་མར་གནས་ན་སྦྱིན་པར་བྱའོ། །གནས་གཞན་གྱི་
རྫས་གནས་གཞན་དུ་མི་སྦྱིན་ནོ། །མི་སྟེར་ན་དེ་དག་གིས་སྦྱིན་པར་བྱ་བ་ཉིད་ཡིན་ནོ། ཁྱིམ་
བདག་དེ་ཉིད་ཡིན་ཡང་ངེས་པ་ལ་གཞིག་པ་མེད་དོ། །མི་སྟེར་ན་མཐུས་གཟུང་བར་བྱའོ། །
གཡར་པོ་ཉིད་དུ་སྦྱིན་པར་བྱའོ། །མཆོད་རྟེན་གཞན་ལ་བསྔོས་པའི་རྙེད་པ་མ་གྲུབ་པ་ལ་ནི་
ཉེས་པ་མེད་དེ། བྱང་ཆུབ་ཆེན་པོ་དང་། ཆོས་ཀྱི་འཁོར་ལོ་དང་། ཆོ་འཕྲུལ་ཆེན་པོ་དང་། ལྷ་
ལས་བབས་པ་རྣམས་ཀྱི་དེ་དག་ལས་གཞན་པ་ནི་མ་གཏོགས་སོ། །བསྔོས་པ་ལས་བསྒྱུར་
བའི་སྤང་བའོ། །ཞག་བདུན་པར་བྱིན་གྱིས་བརླབས་པའི་ཉི་མ་འདས་སོ་ཅོག་དགེ་སློང་ལ་
བརྗོད་པར་བྱའོ། །བཟའ་བའི་ཕྱིར་འཆང་ནའོ། །དེའོ། །སྐྱ་རེངས་བརྒྱད་པ་ཤར་ནའོ། །
བཟའ་བར་བྱ་བ་རུང་བ་མ་ཡིན་པ་ཉིན་མཚན་འདས་པ་ནི་འདིར་ཟོས་པ་དང་འདྲ་བར་རྣམ་
པར་བཞག་གོ །དེ་དོན་གང་གི་ཕྱིར་བརྟགས་པ་དེའི་ཕྱིར་ནི་ལྟུང་བ་མེད་དོ། །སྣར་བླུགས་པ་དོ
དང་བསྐུ་མཉེ་བྱ་བ་དག་ནི་སོག་འཇོག་བྱས་ཀྱང་རུང་ངོ་། །སོག་འཇོག་གི་སྤང་བའོ། །སྤང་་
-103



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡབ་རྣམས་རྫོགས་སོ།། །།
༈ དགེ་འདུན་འདུས་པ་ལས་ཤེས་བཞིན་དུ་ཆོས་མ་ཡིན་པ་ཆོས་སུ་དང་ཆོས་ཆོས་
མ་ཡིན་པར་སྟོན་པ་ནི་ཉེས་པ་སྦོམ་པོའོ། །གསོ་སྦྱོང་ལ་ཅི་འདི་ལ་ཁྱེད་ཡོངས་སུ་དག་གམ་
ཞེས་ལན་གསུམ་གྱི་བར་དུ་དྲིས་པ་ལས་མ་དག་པར་ཤེས་བཞིན་དུ་ཅང་མི་སྨྲ་བས་འདའ་
བར་བྱེད་ན་ཉེས་བྱས་སོ། །དེ་གཉིས་དང་ཕམ་པར་འགྱུར་བ་དང་དགེ་འདུན་ལྷག་མར་
འགྱུར་བ་གཉིས་ལས་གཞན་པའི་རྫུན་དུ་སྨྲ་བའོ། །སྨྲ་བའི་ཚེ་ཉིད་ན་ཡང་འདུ་ཤེས་བྱུང་ན་
དེ་ཀུན་ནས་སློང་བ་ཡིན་ནོ། །མནའ་འདོར་བར་མི་བྱའོ། །བརྫུན་དུ་སྨྲ་བའི་ལྟུང་བྱེད་དོ། །
དགེ་སློང་གིའོ། །འོག་མ་ལ་ཡང་ངོ༌། །སྐྱོན་ཉིད་བརྗོད་པར་འདོད་པས་སོ། །འཇམ་
པོས་བྱས་ཀྱང་རུང་རྩུབ་པོས་བྱས་ཀྱང་རུང་ངོ༌། །རུང་བ་མ་ཡིན་པར་བསམ་པ་གང་ཡང་རུང་
བ་སྨྲས་ནའོ། །མི་དགའ་བ་ཉིད་དུ་མ་གྱུར་ན་ཡང་ངོ་། །གཞན་རྒྱལ་རིགས་ཉིད་དང་བྲམ་ཟེ་
ཉིད་ལ་སོགས་པ་ནི་ཉེས་བྱས་སོ། །སྐྱོན་ནས་སྨྲ་བའི་ལྟུང་བྱེད་དོ། །
ཕྲ་མ་བྱེད་འདོད་པས་ཆེ་གེ་མོ་ཞིག་ཟེར་རོ། །ཞེས་སྨྲ་ནའོ། །གལ་ཏེ་མིང་ནས་སོ།།
དེ་ཡང་དགེ་སློང་ཉིད་ཡིན་ནའོ། །གཞན་དུ་ན་ཉེས་བྱས་སོ། །ཕྲ་མ་བྱེད་པའི་ལྟུང་བྱེད་དོ། །
ཤེས་གཙོའོ། །དགེ་སློང་གཉིས་ཀྱི་རྩོད་པ་དགེ་འདུན་གྱིས་ལེགས་པར་ཞི་བར་
བྱས་པ་ཉིད་ལའོ། །སྐྱོ་སྔོགས་སོ། །གཉུག་མར་གནས་པ་དང་ལས་བྱེད་པ་དང་འདུན་པ་
ཕུལ་བ་དག་ཁོ་ན་ལ་དངོས་གཞིའོ། །ལྟ་བ་སྨྲ་བ་དང་གློ་བུར་དུ་འོངས་པ་དག་ལ་ནི་ཉེས་
བྱས་ཁོ་ནའོ། །རྩོད་པ་གཞན་ཉིད་ལ་རྩོད་པ་གཞན་ཉིད་དུ་ཤེས་པ་ནི་དེ་དང་འདྲ་བ་ཉིད་ཡིན་
ནོ། །ལས་ཀྱི་འབྲས་བུ་ལ་གནས་པ་ལ་དེ་མ་ཡིན་པ་ཉིད་ཀྱིས་ཀུན་ཏུ་སྤྱོད་པ་ལ་ནི་ཕྱེད་ཉིད་
དོ། །སྐྱོ་སྔོགས་བྱེད་པའི་ལྟུང་བྱེད་དོ། །
སྟོན་པ་ལའོ། །ཆོས་སོ། །ཚིག་དྲུག་ལས་ལྷག་པར་རོ། །ལྷག་པ་ཉིད་དུ་ཤེས་པ་
-104



འདུལ་བ་མདོ་རྩ་བ།
ལའོ། །ཚིག་ལྔ་པ་ལ་ནི་རྩོམ་པ་ལྔ་པ་ལས་སོ། །མཁས་པས་གོང་ནས་གོང་དུ་དྲིས་པ་གཏན་
ལ་དབབ་པར་བྱས་པ་དང་སློབ་གཉེར་གསོད་པ་དང་ཁ་ཏོན་ཞུ་བ་དང་། དམིགས་ཀྱིས་འདི་
བ་དང་དུས་ཁྲིམས་འབོགས་པ་དང་ཡོན་བཤད་པ་དག་ནི་མ་ཡིན་ནོ། །གནས་གཞན་དུ་ནི་སྔ་
མ་མ་བྱས་པ་ཉིད་དོ། །སྟོན་པའི་ལྟུང་བྱེད་དོ། །
བསྙེན་པར་མ་རྫོགས་པ་དང་གཅིག་ཅར་རམ་མཇུག་ཐོགས་སུ་སྟོན་བྱེད་དུ་གྱུར་
པའི་ཆོས་དང་ཡི་གེ་ཡང་འདོན་ནའོ། །མི་འདོད་བཞིན་དུ་གྲུབ་པ་ནི་མ་གཏོགས་སོ། །རྗེས་
སུ་ཉན་དུ་གཞུག་པར་བྱ་བ་འདོན་པ་ཡང་ངོ་། ཁ་ཏོན་ཞུ་བ་དང་སློབ་གཉེར་གསོད་པ་
དང་དམིགས་ཀྱིས་འདྲི་བ་ཡང་ངོ་། །འདོན་པའི་ལྟུང་བྱེད་དོ། །
དགེ་སློང་དང་དགེ་སློང་མ་སྡིག་ཅན་དག་ཁྱིམ་དུ་སོ་སོར་གོ་བར་བྱེད་པའི་དགེ་
སློང་བསྐོ་བར་བྱའོ། །དགེ་སློང་དང་དགེ་སློང་མ་སྡིག་ཅན་དག །ཁྱིམ་རྣམས་སུ་སོ་སོར་གོ་
བར་བྱེད་པས་ཚེ་དང་ལྡན་པ་དག་ཁྱོད་ཉོན་ཅིག །ཁྱིམ་རྣམས་སུ་ཁྱིམ་སུན་པར་བྱེད་པ་དང་།
གནས་རྣམས་སུ་གནས་སུན་པར་བྱེད་པ་འདི་ལྟ་སྟེ། དཔེར་ན་འབྲས་སཱ་ལུའི་ཞིང་ཕུན་སུམ
ཚོགས་པ་ལ་སེར་བའི་འཁོར་ལོ་མི་ཟད་པ་བབ་ན་འདི་ལྟར་འབྲས་སཱ་ལུ་དེ་ཉིད་ཤིན་ཏེ་མ་
དང་ཆུད་ཟ་བ་དང་ཚུལ་མ་ཡིན་པས་མ་རུང་བར་འགྱུར་བ་དང་། བུ་རམ་ཤིང་གི་ཞིང་ཕུན་
སུམ་ཚོགས་པ་ལ་ནད་ཀྱི་རིགས་དམར་པོ་ཞེས་བྱ་བ་བྱུང་ན་འདི་ལྟར་བུ་རམ་ཤིང་དེ་ཉིད་
ཤིན་ཏེ་མ་དང་ཆུད་ཟ་བ་དང་ཚུལ་མ་ཡིན་པས་མ་རུང་བར་འགྱུར་བ་ལྟ་བུ་དག་ཡོད་ཀྱིས།
ཚེ་དང་ལྡན་པ་དག་ཁྱེད་ཅག་དགེ་སློང་འདི་དང་དགེ་སློང་མ་འདིས་བསྟན་པའི་ཚོད་མ་འཛིན་
ཅིག །འདི་ལྟར་དགེ་སློང་འདི་དང་དགེ་སློང་མ་འདི་ནི་ཡོས་ཚིག་པ་བཞིན་དུ་ཆོས་འདུལ་བ་
འདི་ལ་སྐྱེར་མི་རུང་བའི་ཆོས་ཅན་ཡིན་གྱི། བཅོམ་ལྡན་འདས་དང་དགེ་སློང་གནས་བརྟན་
གནས་བརྟན་རྣམས་ལ་ལྟོས་ཤིག་ཅེས་བརྗོད་པར་བྱའོ། །མི་སྤྲོ་ན་གསོལ་བར་བྱའོ། །ཤེས་་
-105



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཙོ་བོའོ། །ཉན་པ་པོ་མི་ཤེས་པ་ཉིད་དང་བསྙེན་པར་མ་རྫོགས་པ་ཉིད་དང་ལྡན་པ་ལའོ། །
སྨྲས་ནའོ། །ཕམ་པར་འགྱུར་བ་དང་དགེ་འདུན་ལྷག་མ་དག་སོ་སོ་ཡང་རུང་བསྡུས་པ་ཡང་
རུང་ངོ་། །དོན་དུ་མ་ཉིད་ལ་ཚིག་ཐ་དད་པ་མེད་དོ། །བསྒོ་བ་མ་བྱས་པ་ལའོ། །དགེ་འདུན་ལ་
མ་གསོལ་བ་ལའོ། །གནས་ངན་ལེན་བརྗོད་པའི་ལྟུང་བྱེད་དོ། །
བདེན་པ་ཉིད་ནའོ། །བདེན་པ་མ་མཐོང་བ་བསྙེན་པར་མ་རྫོགས་པ་ལའོ། ཁྱིམ་པའི་
མདུན་དུ་རྫུ་འཕྲུལ་རྣམ་པར་བསྟན་པར་མི་བྱའོ། །དགེ་སློང་མས་སྟོན་པའི་སྤྱན་སྔར་མི་
བྱའོ། །མིའི་ཆོས་བླ་མ་བརྗོད་པའི་ལྟུང་བྱེད་དོ། །
གལ་ཏེ་བརྟན་པ་ཉིད་དུ་དགོས་ན་གསོལ་བ་སྔར་བཏང་བའི་དོན་བྱའོ། །དད་པ་
ཕུལ་བ་ལའོ། །དགེ་སློང་གི་དགེ་འདུན་གྱི་ཟས་ཀྱི་རྙེད་པ་མ་ཡིན་པ་དགེ་སློང་གི་གང་ཟག་ལ་
ལོག་པར་བསྔོས་པ་ཡང་དག་པ་མ་ཡིན་པའི་དོན་ཉིད་གཞན་ལ་ཡང་མིང་མ་སྨོས་པར་བརྗོད་
ན་ཡང་ངོ༌། །སྐུར་པ་འདེབས་པའི་ལྟུང་བྱེད་དོ། །
འདུལ་བ་དང་ལྡན་པ་ཉིད་དོ། །མདོ་སྡེ་ལ་ནི་ཉེས་བྱས་སོ། ཁྱད་དུ་གསོད་པའི་ལྟུང་
བྱེད་དོ། །
ལག་གི་བླས་མཆོད་རྟེན་དང་དགེ་འདུན་གྱི་དོན་དུ་ཤིང་ལྗོན་པ་བཅད་པར་བྱའོ། །
དེའི་མདུན་རོལ་དུ་ཉི་མ་བདུན་ནམ་བརྒྱད་ནས་དེའི་དྲུང་དུ་དཀྱིལ་འཁོར་དང་དྲི་དང་མེ་ཏོག་
དང་བདུག་པ་དང་མར་མེ་དང་གཏོར་མ་སྦྱིན་པ་དང་རྒྱུན་ཆགས་གསུམ་པ་གདོན་པ་དང་
སྦྱིན་པ་བཤད་པ་བྱས་ནས། ལྷ་གང་དག་ཤིང་ལྗོན་པ་འདི་ལ་གནས་པ་དེ་དག་གནས་གཞན་
ཚོལ་ཅིག །ཤིང་ལྗོན་པ་འདིས་མཆོད་རྟེན་ནམ་དགེ་འདུན་གྱི་བྱ་བ་བྱེད་པར་འགྱུར་རོ་ཞེས་
བརྗོད་ནས་སྨྲ་བ་པོས་ཤེས་པར་གྱིས་ཤིག་ཅེས་སོ། །གལ་ཏེ་མེ་འབྱུང་བའམ་ཁྲག་འཛག་
པའམ་ཡལ་ག་འགུལ་བའམ་ལོ་མ་ལྷགས་པ་ལ་སོགས་པ་རྣམ་པར་འགྱུར་བ་སྟོན་ན། དེས་
-106



འདུལ་བ་མདོ་རྩ་བ།
མཞིང་ལ་སྦྱིན་པ་དང་སེར་སྣ་དག་གིས་བསྔགས་པ་དང་བསྔགས་པ་མ་ཡིན་པ་བརྗོད་པར་
བྱའོ། །མི་གཏོང་ན་གཅད་པར་མི་བྱའོ། །ཤེས་གཙོའོ། །མ་ཉམས་པ་ཉིད་ལའོ། །ས་བོན་
དང་ཁྱེའུ་ཁ་ཏོན་པ་རུང་བར་མ་བྱས་པ་དག་གིའོ། །ཐ་ན་རྩ་རྒྱུད་ཡན་ཆད་ཉམས་པར་བྱས་
ནའོ། །ཇི་ལྟར་ཡང་རུང་ངོ༌། །སྤྲུགས་པས་ཀྱང་ངོ་། །རྩྭ་དང་འདམ་རྫབ་དང་ས་རྡུལ་ལ་
སོགས་པ་དག་གིས་མནན་ནས་ཀྱང་ངོ༌། ཁུ་ཚན་ལ་སོགས་པ་དག་གིས་ཀྱང་ངོ་། །རླུང་དང་
ཉི་མ་ལ་འཇོག་པས་ཀྱང་ངོ༌། །ས་གཞི་སྐམ་པོར་ཡང་ངོ༌། །དེར་འདུན་པས་སོ། །རང་ངམ་
གཞན་གྱིས་ཀྱང་ངོ་། །ཉམས་པར་གྱུར་པ་ན་དངོས་གཞི་དག་གོ །ཉམས་པར་བྱ་བའི་གྲངས་
དག་གིའོ། །སྡོང་བུ་ལས་སོ། །སྦྱོར་བ་ལ་ནི་ཉེས་བྱས་དག་ཏུའོ། །འདི་ལ་སྣུན་པ་རེ་རེ་ལས་
དེ་ཐ་དད་པ་ཡིན་གྱི་དངོས་པོ་ལས་ནི་མ་ཡིན་ནོ། །བཏོན་ནས་བསྐྱེད་པར་བྱ་བ་ཉིད་ཡིན་དུ་
ཟིན་ཡང་མཐའ་ཉིད་དོ། །ཉ་ལྕིབས་དང་ཉ་ཚང་དག་ཆུ་ནས་བཏོན་པ་ནི་དེ་ཉིད་དོ། །ཚིག་གུ་
མ་བཅོམ་པར་རིལ་མིད་བྱེད་པ་ནི་ཕྱེད་ཉིད་དོ། །གལ་ཏེ་འདི་བཅད་པར་གྱུར་ན་ལེགས་སོ་
ཞེས་སྨྲས་ན་བཏོན་པའིའོ། །རྫུ་འཕྲུལ་གྱིས་ན་མ་བྱས་པ་ཉིད་དོ། །ས་བོན་ལ་ས་བོན་གཞན་
ཉིད་དུ་འདུ་ཤེས་པ་ནི་དེ་དང་འདྲ་བ་ཉིད་དོ། །ཤུན་པ་དང་ཕྲི་དང་འདབ་མ་སྐྱ་བོ་དང་མེ་ཏོག་
ཁ་བྱེ་བ་དང་འབྲས་བུ་སྨིན་པ་རྣམས་ནི་ཕྱེད་ཤི་བ་ཉིད་དུ་རྗེས་སུ་ཐ་སྙད་གདགས་སོ། །དེ་
དག་གི་རྩ་བར་གྱུར་པ་རང་བཞིན་ལས་མ་བྱེ་བ་ནི་མ་ཡིན་ནོ། །ས་བོན་གྱི་ཁམས་བཏབ་ལ་
རྩ་བ་མ་སྐྱེས་པ་ནི་ཕྱེད་སྐྱེས་པ་ཉིད་དུའོ། །ས་འབུས་པ་དང་ཤ་མོ་དང་ཤ་བལ་དང་སྣོད་དང་
གོས་ལ་སོགས་པའི་རླམ་རྣམས་ནི་ཕྱེད་སྐྱེས་པ་ཉིད་དུའོ། །འུ་ཤའི་ཁུ་ཚན་ལ་སོགས་པ་དབོ་
བ་དང་། འཆག་པ་དང་ཡལ་ག་ལ་སོགས་པ་འདྲེན་པ་དང༌། དཀྱིལ་འཁོར་དང་སྐྱོང་ནུལ་
དག་ལ་དེ་དག་གིས་བསམ་པ་ཉིད་ལ་ནི་ལྟུང་བ་མེད་དོ། །ཕོངས་པའི་ཚེ་རྩྭ་ཀུ་ཤ་ལ་སོགས་
པས་བཅིངས་པ་དེས་དེ་མི་ཐར་ན་བཅད་པ་ཡང་ངོ༌། །དུ་མ་ཉིད་ཡིན་ན་དེ་དག་ལས་གཅིག་
-107



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དགིས་སོ། །ས་བོན་གྱི་ཆོས་མེད་པ་ནི་ཉེས་པ་བྱེད་པ་ཉིད་མ་ཡིན་ནོ། །མེས་རེག་པ་དང་མཚོན་
དང་སེན་མོ་དང་ནེ་ཙོ་དག་གིས་རྨ་ཕྱུང་བ་དང་རྙིངས་པ་དང་ཕྱུང་བ་དང་དཀྲུམ་པ་དང་བཀས་
པ་དང་བཅད་པ་ལྟ་བུ་དག་ནི་རུང་བའོ། །རུང་བར་བྱེད་པ་ན་ས་བོན་མ་ཡིན་པ་ཉིད་དུ་གྱུར་
གྱི་བར་དུ་བལྟོས་པར་བྱ་མི་དགོས་པ་ཉིད་དོ། །འདི་ལ་རླངས་པ་ནི་མེ་མ་ཡིན་པ་ཉིད་མ་ཡིན་
ནོ། །འབྲས་བུ་དག་མེས་རུང་བར་བྱ་བ་ལ་སྤྱིའི་ཚོམས་ནི་གཙོ་ཆེར་བྱས་པ་ཡང་དག་པའི་
གྲངས་ཉིད་དོ། །ཕྱོགས་གཅིག་ནས་ནི་སྤྱིའི་རུང་བ་མི་འབྱུང་ངོ་། །དགེ་སློང་གི་རུང་བ་དག་
བྱས་པ་ཉིད་ནི་རུང་བ་ཡིན་ནོ། །ས་རུང་བ་མ་ཡིན་པར་ཡང་ངོ༌། །ཞག་བདུན་པ་དང་འཚོ་
བའི་བར་དུ་བཅང་བ་ཆུ་གྲང་མོས་མ་གཏོར་པར་བཟའ་བར་མི་བྱའོ། །ཐུན་ཚོད་དུ་རུང་བ་
ཡང་དེས་མ་གཏོར་བར་མི་བྱའོ། །ས་བོན་དང་སྐྱེ་བ་འཇིག་པའི་ལྟུང་བྱེད་དོ། །
གང་ཟག་བཅུ་གཉིས་པོ་དག་བྱེད་པ་པོ་ཉིད་ཡིན་ནོ། །མ་བསྐོས་པ་དག་ཀྱང་ངོ༌། །
སྦྱོར་བ་དག་བག་ཡངས་སུ་བྱས་པ་ཡང་ངོ༌། །བདག་དང་འབྲེལ་བའི་དོན་གྱིས་ཐོས་པར་
འཕྱ་ཡང་རུང་ཟུར་གྱིས་གཞོགས་འཕྱས་བྱེད་ཀྱང་རུང་ངོ༌། །བགྲངས་བ་ལ་ནི་དངོས་གཞིའོ།
ཅུང་ཟད་ཙམ་ཡང་དང་དུ་ལེན་པར་མི་ནུས་པ་ལ་ནི་བརྗོད་པར་མི་བྱའོ། །ཞེ་སྡང་བར་གྱུར་པ་
དེ་རང་གིས་ལས་སུ་བསྐོ་བར་མི་བྱའོ། །འཕྱ་བའི་ལྟུང་བྱེད་དོ། །
གླེང་བར་གཏོགས་པའི་བསྒོ་བ་ཚིག་གིས་རྣ་ལ་གཟན་པ་དང་། ཅང་མི་སྨྲ་བས་རྣ་
ལ་གཟོན་པ་དང་། གང་ཟག་བསྟན་པ་རྣམས་ལ་ངོར་འཕྱ་བ་དང་ཟུར་གྱིས་གཞོགས་འཕྱས་
བྱེད་པ་དག་ལ་གསོལ་བས་མི་བགྲང་བར་མི་བྱའོ། །དགེ་སློང་གི་བསྒོ་བ་རྣ་ལ་གཟན་ནའོ།
དེར་འདུན་པས་སོ། །གཞན་བརྗོད་པས་སོ། །ཅང་མི་སྨྲ་བས་ན་ཉེས་བྱས་སོ། །མི་དྲན་ནོ་ཞེ་
ན་ཡང་ངོ༌། །གལ་ཏེ་བརྗོད་པར་བྱ་བ་སྡུག་བསྔལ་བར་འགྱུར་བ་ཡིན་ན་མེད་དོ། །དེའི་ཕྱིར་
གསད་པར་བྱ་བ་མཐོང་ངམ་ཞེས་འདྲི་བ་ལ་རེ་ཞིག་མེ་འདེ་ཞིག་རེ་ཞིག་སྐོམ་འཐུང་ཞིག་རེ་
-108



འདུལ་བ་མདོ་རྩ་བ།
ཞིག་པངལ་སོས་ཤིག་ནམ་མཁའ་མཐོང་ངོ་སེན་མོ་མཐོང་ངོ༌། །དོན་དམ་པར་ན་སེམས་ཅན་
ནམ་གསད་པར་བྱ་བ་མ་མཐོང་ངོ་ཞེས་སྨྲས་ན་ལྟུང་བ་མེད་དོ། །གང་དུ་ཆེ་བཞི་ཉིད་བྱ་
དགོས་པའི་གནས་དེར་བསྟེན་པར་མི་བྱའོ། །གནོད་པའི་སྒོ་མ་བཅད་པས་ཆེ་བཞི་དབྱེ་བར
མི་བྱའོ། །བསྒོ་བ་རྣ་ལ་གཟན་པའི་ལྟུང་བྱེད་དོ། །
ཁྲི་དང་ཁྲིའུ་དང་སྟན་ནང་ཚངས་ཅན་དང་ལྭ་བ་དང་སྔས་དང་གོར་བུ་ཞེས་བྱ་བ་ནི་
གནས་མལ་ལོ། །འདོམ་བཞི་བཅུ་རྩ་དགུ་ཚུན་ཆད་ནི་དེའི་ཉེ་འཁོར་རོ། །བསྐོར་བ་ལ་ནི་སྒོ་
ཁང་ནས་སོ། །དེ་ལས་འདའ་བར་བྱ་བའི་ཕྱིར་བརྗེད་པས་ཀྱང་འགྲོ་བ་དང་ནང་དུ་གཉིད་
ལོག་པ་དང་སྙོམས་པར་ཞུགས་པ་ལ་སོགས་པས་ནི་ལྐོག་ཏུ་གྱུར་པ་ཡིན་ནོ། །ཕན་ཕུན་གྱི་
མདུན་རོལ་དུ་ནི་སྦྱོར་བའོ། །ཕན་ཕུན་དུ་གྱུར་པ་དང་འདས་པ་ལ་ནི་མཐའོ། །བརྟུལ་བ་
བྱས་སམ་བྱེད་དུ་བཅུག་པ་ལ་དེ་དག་མི་འབྱུང་ངོ༌། །བཅོལ་བའི་དགེ་སློང་ཡོད་པ་ལ་ཡང་དེ་
མི་འབྱུང་ངོ༌། །ཉམ་ང་བ་དང་ཕྲད་པ་ལ་ཡང་མི་འབྱུང་ངོ༌། །སྤྱོད་པ་ནི་བྱེད་པ་དང་འདྲའོ། །
གཉིས་ཀ་གཅིག་ཅར་སྤྱོད་སྤྱོད་པ་ལ་ནི་ཕྱིས་ལངས་པས་བྱ་བ་དང་ལྡན་པ་ཡིན་ནོ། །གལ་ཏེ་
མཉམ་དུ་ན་གཞོན་པས་སོ། །མཉམ་པ་ཉིད་ཡིན་ན་གཉིས་ཀས་སོ། །ངོ་ཚ་མེད་པ་དང་ནང་
དང་བཅས་པ་དང་རྒས་པ་དང་ན་བ་དང་བསྙེན་པར་མ་རྫོགས་པ་རྣམས་ལ་ནི་འདི་བཅོལ་
བར་བྱ་བ་མ་ཡིན་པ་ཉིད་དོ། །གཙུག་ལག་ཁང་འདི་རེ་ཞེའམ་ལྟོས་ཤིག་ཅེའམ། གནས་ཞེ
མལ་འདི་རེ་ཞེའམ་སྡུས་ཤིག་ཅེའམ། སྒོ་ལྕགས་ཆུག་ཅིག་ཅེས་བྱ་བ་ལྟ་བུ་ནི་བཅོལ་བ་དག་
ཡིན་ནོ། །ཕན་ཕུན་ནི་གསུམ་སྟེ། རླུང་གིས་བཟློག་པ་དང་། ཆར་པས་རིམ་པ་གཞན་
སླེབས་པ་དང་། སྲིན་ལ་སོགས་པས་ཀྱང་ངོ༌། །དེ་ལ་དགེ་འདུན་གྱི་གནས་མལ་རང་ངམ་
བསྐོས་པས་བླ་གབ་མེད་པར་བཞག་པ་བྱས་པ་ལྟ་བུ་ནི་བྱེད་པ་པོ་དག་ཡིན་ནོ། །མཐར་ཐུག་
ན་དངོས་གཞིའོ། །སྦྱོར་བ་ལ་ནི་ཉེས་བྱས་ཀྱིའོ། །རེ་ཞིག་གི་དུས་སུ་གཞན་འདུག་པའི་བར་དུ་
-109



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ན
གམདུ་ཡང་དེའོ། །གང་ཟག་གི་ཡང་ངོ༌། །འོག་མ་བཞི་ལ་ཡང་ངོ༌། །རེག་པར་བྱ་བ་མ་ཡིན་པ་
ཉིད་ལ་ནི་མི་འགྱུར་རོ། །བརྟུལ་བར་བྱ་བ་བཏིང་སྟེ་བསོད་སྙོམས་ལ་ཞུགས་པ་ན་གལ་ཏེ་
རླུང་དང་ཆར་པ་འོང་ན་གཙུག་ལག་ཁང་ན་གནས་པ་རྣམས་ཀྱིས་བརྟུལ་བར་བྱའོ། །དེའི་
དོན་ཉིད་ལ་ཉེས་པ་མེད་པ་དང་ན་སྨད་པ་མ་ཡིན་ནོ། །གལ་ཏེ་བརྗོད་པ་ལས་ལམ་རིང་དུ་
འདས་སམ་ཕྱིན་ནས་དྲན་པ་རྙེད་ན་ཕྱིན་ཆད་འདི་ལྟར་མི་བྱའོ། །ཞེས་སེམས་བསྐྱེད་པར་བྱ་
ཞིང་ཚིག་ཏུ་བརྗོད་པར་ཡང་བྱའོ། །གལ་ཏེ་དགེ་སློང་ལམ་ནས་ཚུར་འོང་བ་ཞིག་དང་ ཕྲད་
པར་གྱུར་ན་བརྟུལ་བའི་ཕྱིར་དེ་ལ་བཅོལ་བར་བྱའོ། ཁས་བླངས་པས་སོན་པ་ཉིད་ཡིན་ན་
དེས་བྱ་བ་ཉིད་དོ། །གནས་ནས་འཕགས་པར་འགྱུར་པ་ན་ཉམ་ང་བ་དང་ཕྲད་པར་མི་འགྱུར་
བ་ལྟ་ན་གནས་མལ་བསྡུ་བར་བྱའོ། །གལ་ཏེ་དྲི་མ་ཅན་དུ་གྱུར་ན་སྤྲུག་པར་བྱའོ། །དེ་དབུལ་
བར་བྱའོ། །ཡང་ན་བཅོལ་བར་བྱའོ། །དགེ་སློང་ལའོ། །མེད་ན་དགེ་ཚུལ་ལའོ། །དེ་ཡང་
མེད་ན་ཁྱིམ་བདག་ལའོ། །ཐམས་ཅད་མེད་ན་ཕྱོགས་བཞིར་རྣམ་པར་བལྟས་ཏེ་ལྡེ་མིག་སྦས་
ཏེ་འགྲོ་བར་བྱའོ། །གལ་ཏེ་ལམ་ཀར་དགེ་སློང་མཐོང་ན་ཕྱོགས་དེ་དེ་ལ་བརྗོད་པར་བྱའོ། །
གལ་ཏེ་འོངས་པ་ན་ཁྱིམ་གཞན་དུ་མགྲོན་དུ་བོས་ཤིང་སྒོ་བཅད་པར་གྱུར་ན་རྩིག་དྲུང་ངམ་
ཤིང་ལྗོན་པའི་དྲུང་དུ་སྟན་བཞག་སྟེ་འཇུག་པར་བྱའོ། །དེར་སྟན་ཡང་གཡར་པོར་སྦྱིན་ནོ། །
རང་གིས་བསྐུར་བར་མི་བྱའོ། །དེ་ནི་ཁྱིམ་པ་དང་དགེ་ཚུལ་དག་གིས་སོ། །མེད་ན་བསྐྱལ་
བར་བྱ་བའི་ཕྱིར་ཁྱིམ་པ་ལ་བཅོལ་ཏེ་འདོང་བར་བྱའོ། །བདག་ཅག་གིས་བསྐྱལ་ལོ་ཞེས་
ཟེར་ན་བཞག་སྟེ་འདོང་བར་བྱའོ། །དེ་དག་གིས་མ་བསྐྱལ་ན་གནས་པར་བྱེད་པ་དག་གིས་
བླང་བར་བྱའོ། །མེད་ན་རང་གིས་སོ། །ཐམས་ཅད་ཀྱིས་ན་གཎྜི་བརྡུང་བར་བྱའོ། །ཡོན་
བདག་གིས་གཙུག་ལག་ཁང་དུ་རང་གི་དོན་དུ་སྟན་དག་གཡར་པོ་བྱེད་ན་སྦྱིན་པར་བྱའོ། །དེ
དག་བསྲུང་བའི་ཕྱིར་དགེ་སློང་ཡང་བཞག་པར་བྱའོ། །དེས་ཕྱོགས་གཅིག་ཏུ་བསྡད་པར་
-110



འདུལ་བ་མདོ་རྩ་བ།
བྱའོ། །རང་གི་ལས་མི་ཉམས་པར་བྱའོ། །སེམས་གཏད་པ་ཡང་ངོ༌། །དོང་ན་བརྟུལ་བར་
བྱའོ། །མ་རུང་བ་དག་བྱི་དོར་བྱའོ། །ཆང་གིས་ན་ཆུ་དག་གིས་སོ། །སྣུམ་གྱིས་ན་ཆལ་གྱིས་
སོ། །མི་གཙང་བས་ན་སའམ་འདག་རྫས་སམ་ལྕི་བས་སོ། །ཐགས་མ་མ་དག་ན་གཅད་པར་
བྱའོ། ཁྱིམ་པ་འདུག་འདུག་པའི་སྟན་མ་བརྟུལ་བ་མཐོང་ན་བརྟུལ་བར་བྱའོ། །གལ་ཏེ་རྒས་
པ་དང་ནད་པ་ཡིན་ན་དགེ་སྐོས་ཀྱིས་སོ། །དེས་སྦྲན་པར་བྱ་བ་ཉིད་དོ། །ཐམས་ཅད་ཀྱིས་
ནད་པ་ལ་བལྟ་བར་བྱའོ། །འདུག་སྟེའོ། །དེར་སྟན་ཐོགས་ཏེ་འགྲོ་བར་མི་བྱའོ། །ནད་པའི་
ནད་གཡོག་གིས་དེར་སྟན་དག་བཤམ་པར་བྱའོ། །མཁན་པོའམ་སློབ་དཔོན་དགེ་བའི་
ཕྱོགས་ལ་འགྲོ་ན་གལ་ཏེ་གཞན་གྱིས་དགེ་བའི་ཕྱོགས་མི་འཕེལ་ན་ཕྱི་བཞིན་འགྲོ་བར་བྱའོ།།
དེའི་ཕྱིར་རང་གིས་སྟན་བསྐུར་བར་བྱའོ། །འགྲོ་བ་མ་ཞུས་པར་མི་བསྐུར་རོ། །དེ་རང་ཉིད་
ཀྱིས་བསྐུར་རོ། །བླ་གབ་མེད་པར་ཆོས་ཉན་པ་ན་རླུང་དང་ཆར་བྱུང་ན་བརྟུལ་བར་བྱའོ། །
རྒན་པོ་རྣམས་ཀྱི་ལྕི་བ་ཉིད་ཀྱི་ཕྱིར་རང་གིས་མི་ནུས་ན་གཞོན་ནུ་རྣམས་དང་ལྷན་ཅིག་བརྗེ་
བར་བྱའོ། །མཐུན་པ་དང་མཐུན་པར་བཞག་པར་བྱའོ། །གཙུག་ལག་ཁང་གཞན་དུ་གདན་
ཆ་དང་རྫས་བརྙན་བསྐུར་བར་བྱའོ། །གལ་ཏེ་ཆར་འབབ་པ་དང་ཆར་འབབ་ཏུ་དོགས་པ་
མེད་ནའོ། །གལ་ཏེ་ལམ་ཀར་རླུང་དང་ཆར་བ་བྱུང་ན་ཤིང་ལྗོན་པའམ་རྩིག་དྲུང་དུ་བཅེར་
བར་བྱའོ། །རྫས་ངན་པ་གཅིག་གིས་གཡོགས་པར་བྱའོ། །གཙུག་ལག་ཁང་དུ་ཕྱིན་ནས་
རྫས་རྣམས་བསྐམ་པར་བྱའོ། །མེ་ཤོར་རམ་ཆུ་བྱུང་བ་ན་དགེ་འདུན་གྱི་གྱི་ཡང་གདོན་
བྱའོ། །རང་གི་ལྷུང་བཟེད་དང་། ཆོས་གོས་ཐོན་ཟིན་ནའོ། །བཏོན་ཟིན་པ་བསྲུང་བའི་ཕྱིར་
དགེ་སློང་ཆེན་ཡང་གདོན་པར་བྱའོ། །རང་གི་ལྷུང་བཟེད་དང་ཆོས་གོས་ཐོན་ཟིན་ནའོ། །
བཏོན་ཟིན་པ་བསྲུང་བའི་ཕྱིར་དགེ་སློང་ཆེན་པོ་མི་ནུས་པ་བཞག་པར་བྱའོ། །མི་བཟོད་པ་
ཉིད་དུ་འཇུག་པར་མི་བྱའོ། །གནས་མལ་གྱི་ལྟུང་བྱེད་དོ། །ར་
-111



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཁྱིམ་གཞན་དུ་གདིང་བ་བྱས་པ་ཁྱིམ་བདག་ལ་དྲིས་ཏེ་དོར་བར་བྱའོ། །དགོན་
པར་ནི་ཡང་ན་སློང་བར་བྱའོ། །དེ་ནི་མགོ་དང་མཇུག་བཟློག་པ་བྱས་པ་ཉིད་ན་བྱས་པ་ཉིད་
དོ། །གོས་དག་བསྐམ་པའི་ཕྱིར་རྩྭ་བཏིང་བ་ཡང་དོར་བར་བྱ་བ་ཉིད་དོ། །སློང་བ་ལ་དོར་
བར་ཁས་ལེན་ན་སྦྱིན་ནོ། །འཆག་ས་དག་ཏུ་རྐང་མཐིལ་གཉིས་ལ་རྩུབ་ན་རྩྭ་དག་གདིང་
བར་བྱའོ། །དེ་དག་ཀྱང་དོར་བར་བྱ་བ་ཉིད་དོ། །བཏང་ན་དོར་བར་བྱ་བ་མ་ཡིན་པ་ཉིད་དུ་
མ་གྱུར་པ་དོར་བར་བྱའོ། །གཞན་གྱི་ཚེ་ན་དུས་དུས་སུ་སོ་སོར་བརྟག་པ་དང་བསྒྱུར་བཟློག་
བྱའོ། །ས་སྣུམ་པ་དང་མངར་བར་ནི་ཉིན་རེ་ཞིང་ངོ༌། །གཞན་དུ་ནི་ཟླ་བ་ཕྱེད་ཅིང་ངོ༌། །
འཆག་ས་དག་ཏུ་རྩྭའི་ཆུན་པོ་དག་ཐག་པས་བཅིངས་ཏེ་ཤིང་ལྗོན་པ་ལ་བཅངས་ཤིང་བཞག་
པར་བྱའོ། །ལྕི་བ་གྱོ་མོར་བཞག་པར་བྱའོ། །གནས་ནས་འཕགས་པར་འགྱུར་བ་ན་ཞེས་བྱ་
བ་ཡན་ཆད་སྔར་ཐལ་བའོ། །གཅིག་ཅར་སྤྱོད་པ་ནི་འདྲ་བ་ཉིད་དོ། །དགེ་འདུན་གྱི་མ་ཡིན་
པ་ནི་གནས་དེའི་བདག་པོ་རྣམས་ལ་དྲི་བར་བྱ་བ་ཉིད་ཡིན་ནོ། །དགེ་འདུན་གྱི་གཙུག་ལག་
ཁང་ཉིད་དང་། རྡོ་བ་དང་བྱེ་མའི་གཞི་ཉིད་ལ་སོགས་པའི་བདག་ཉིད་མ་ཡིན་པ་ཉིད་དང་།
དེ་ལྟ་བུའི་ཉེས་དམིགས་ཡོད་པ་ཉིད་ཀྱི་གཞིར་རང་ངམ་བསྐོས་པས་གདིང་བ་བྱས་པ་ཉིད་ལྟ་
བུ་ནི་བྱེད་པ་པོ་དག་ཡིན་ནོ། །གདིང་བའི་ལྟུང་བྱེད་དོ། །
དགེ་སློང་ཉིད་དང་དགེ་འདུན་གྱི་གཙུག་ལག་ཁང་ཉིད་དག་ནི་བྱེད་པ་པོ་ཉིད་དོ། །
གལ་ཏེ་དེ་ལ་གནོད་པ་དང་དགེ་འདུན་འཁྲུག་པ་སྐྱེ་བ་ཉེ་བར་ཞི་བར་མི་འགྱུར་བའི་གཉེན་
པོ་འདོད་པ་མ་ཡིན་ནོ། །བསྐྱོད་པ་ལའོ། །གཞན་གྱིས་ཀྱང་ངོ༌། །གཞན་གྱི་རྗེས་སུ་འཇུག་
པས་ཀྱང་ངོ༌། །དགེ་སློབ་མ་དང་དགེ་ཚུལ་དང་། དགེ་ཚུལ་མ་རྣམས་ཀྱིས་ནི་ཉེས་བྱས་ཀྱིའོ།།
དེ་དག་ཀྱང་ངོ་། །བཞད་གད་ཀྱིས་ཀྱང་ངོ་། ཁྱིམ་པ་རྣམས་ལ་ནི་བསོད་ནམས་མ་ཡིན་པ་
མང་ངོ་། །སྐྱོད་པའི་ལྟུང་བྱེད་དོ། །
-112



འདུལ་བ་མདོ་རྩ་བ།
ཤེས་གཙོའོ། །དགེ་འདུན་གྱི་གཙུག་ལག་ཁང་གི་གནས་སུ་དགེ་སློང་ཞུགས་པ་
ཉིད་ལའོ། །ན་བ་དང་འཇིགས་པའི་དབང་མ་གཏོགས་པར་ཕྱིས་གནོན་བྱེད་པ་ལའོ། །དེ་ནི་
དཔེ་སྟེ། མཐོ་འཚམས་པར་འདུན་པས་དགེ་སློང་ལ་མཐོ་འཚམས་པ་དག་ཀྱང་ངོ༌། །ཕྱིས་
གནོན་གྱི་ལྟུང་བྱེད་དོ། །
དགེ་འདུན་གྱི་གཙུག་ལག་ཁང་གི་སྟེང་གི་ཐོག་ཉིད་ནི་བྱེད་པ་པོའོ། །གལ་ཏེ་བྱིན་
གྱིས་གཞོལ་བ་ཉིད་དམ་སྤང་ལེབ་ཉིད་དམ་དེ་དང་འདྲ་བས་གཡོགས་པ་ཉིད་མ་ཡིན་ནོ། །
མནན་པར་འོས་པའི་རྩ་བ་ཕུར་བུ་ལྟ་བུ་ཉིད་ཀྱང་ངོ༌། །བཀན་པ་ཉིད་དང་རྐང་གཏན་བཅུག་
པ་ཉིད་ནི་མ་གཏོགས་སོ། །གནོན་པ་ལའོ། །ཤེས་གཙོའོ། །རྩ་བ་འབྱུང་བ་ལ་འདུག་པའི་
ལྟུང་བྱེད་དོ། །
རང་སྤྱོད་པའི་དོན་ཉིད་དེ་ལས་གཞན་ལའོ། །སྲོག་ཆགས་དང་བཅས་པ་ལ་སྤྱོད་
པའི་ལྟུང་བྱེད་དོ། །
སྒོ་ཆ་གཞུག་པར་བྱའོ། །སྒོ་གླེགས་དག་ཀྱང་ངོ༌། །སྐར་ཁུང་དག་ཀྱང་གདོད་པར་
བྱའོ། །གཙུག་ལག་ཁང་ནི་བྱེད་པ་པོ་ཉིད་དོ། །སྤྱོད་ལམ་བཞི་ཤོང་བ་ལའོ། །གལ་ཏེ་ཐམས་
ཅད་རྡོའམ་སོ་ཕག་གམ་ཤིང་ལས་བྱས་པ་མ་ཡིན་ནའོ། །ཆར་ཆུ་བསྐྱབས་པའི་གཡོགས་པ་
ཡང་ངོ༌། །ཡོན་བདག་གིས་བྱས་སམ་ཟིན་ནས་བལྟའོ་ཞེས་མ་སྨྲས་པ་ལའོ། །ཕ་གུའི་རིམ་པ་
གསུམ་ལས་ལྷག་པར་རྩིག་པར་བྱས་པ་ལའོ། །གཞན་གྱིས་ཀྱང་ངོ༌། །ཉི་མ་དེ་ལའོ། །
གཞན་ལ་ཡང་འཇིམ་པ་མེད་པ་ལས་སོ། །ཆུ་ཁུང་དག་མ་གཏོད་པ་ཡང་རུང་ངོ་། །བརྐོས་ཏེ་ཡ
རྨང་གི་རྩ་བ་མ་བཙུགས་པ་ཉིད་ཀྱང་ངོ༌། །སྒོ་ཆ་གོང་མ་མ་བཙུག་པ་ཡང་རུང་ངོ༌། །དང་པོའི་
མདུན་རོལ་ལ་ནི་ཉེས་པ་མེད་དོ། །གཙུག་ལག་ཁང་གི་ལྟུང་བྱེད་དོ། །
ཕམ་པར་འགྱུར་བ་མ་བྱུང་བ་མདོ་སྡེ་དང་འདུལ་བ་དང་མ་མོ་འཛིན་པ་ལོ་ཉི་ཤུ་
-113



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནལས་མི་ཉུང་བ་གྲོང་ཁྱེར་བའི་སྐད་སྨྲ་བ་དགེ་སློང་མ་ལ་ལུས་ཉེ་བར་གཞོལ་བ་ཉིད་ཕྱིར་
བཅོས་པ་བྱས་པ་དགེ་སློང་མའི་སྟོན་པར་བསྐོའོ། །གསོ་སྦྱོང་བཅོ་ལྔ་པ་ལའོ། །མཚམས་ཀྱི་
ནང་དུའོ། །མདོ་སྡེ་ལ་སོགས་པ་འཛིན་པ་མེད་ན་སོ་སོར་ཐར་པ་ཐོན་པའོ། །དེ་ཡང་ན་ཕམ་
པར་འགྱུར་བའམ་ལྕི་བའི་ཆོས་རྣམས་སྟོན་ནུས་པའོ། །ཕྱི་མ་ནི་སྲིང་མོ་དག་ཅི་ཁྱེད་ཅག་དགེ་
སློང་མའི་དགེ་འདུན་ཚོགས་སམ། ཡོངས་སུ་དག་གམ་མཐུན་ནམ་ཁ་ན་མ་ཐོ་བ་མེད་དམ།
ཁྱེད་ཅག་ལ་དགེ་འདུན་གྱིས་མ་བསྐོས་པའི་གང་ཟག་འགའ་ཞིག་སྟོན་པར་མི་བྱེད་དམ།
ཁྱེད་ཅག་ལ་སྟོན་པའི་གང་ཟག་ནི་འགའ་ཞིག་དགེ་འདུན་ལས་འོང་ངོ༌། ཁྱེད་ཅག་ལ་དགེ་
སློང་འགའ་ཡང་སྟོན་པར་མི་སྤྲོའོ། ཁྱེད་ཅག་གི་གདམས་ངག་དང་རྗེས་སུ་བསྟན་པ་ནི་དགེ་
འདུན་ལས་སོ། །སྲིང་མོ་དག་གིས་བག་ཡོད་པར་སྒྲུབས་ཤིག་ཅེས་བྱ་བ་དེ་སྟོན་ནུས་པའོ། །
ཆོས་བླ་མའི་མཐུ་དང་ལྡན་པ་ནི་མ་གཏོགས་སོ། །བསྐོས་པ་དེ་དག་ལས་གཅིག་དང་ཡང་མི་
ལྡན་པ་དང་། མ་བསྐོས་པར་དགེ་སློང་མ་ལ་སྟོན་ནའོ། །སྔར་བསྐོས་པ་ཉིད་མ་བསྐོས་པ་
ཉིད་མ་ཡིན་ནོ། །དགེ་འདུན་དུ་མ་ལོངས་ཤིང་འོས་པ་ལ་གསོལ་ན་ཉེས་པ་མེད་དོ། །དེ་དག་
ལ་ཡང་ངོ༌། །མ་བསྐོས་པ་སྟོན་པའི་ལྟུང་བྱེད་དོ། །
ཤེས་གཙོའོ། །ཉི་མ་ནུབ་པ་ཉིད་ལའོ། །མཚན་ཐོག་ཐག་ཏུ་ཆོས་སྟོན་པ་མ་
གཏོགས་པར་དགེ་སློང་མ་ལ་སྟོན་ནའོ། །དེའི་ཚེ་གལ་ཏེ་སྒོ་ཕྱེ་ཞིང་དེ་ལྟ་བུའི་གཙུག་ལག་
ཁང་གི་མདུན་ན་དབྱར་ཁང་འདུག་པ་མ་ཡིན་པར་རོ། །ཉི་མ་ནུབ་ཀྱི་བར་དུ་སྟོན་པའི་ལྟུང་
བྱེད་དོ། །
དགེ་སློང་མས་ཆོས་འདྲི་བ་ལ་མི་འཇིགས་པར་བྱ་བའི་ཕྱིར་དགེ་སློང་ལ་ཟས་
དབུལ་བར་བྱའོ། །རྒྱ་ཅང་དང་ཤུར་བུ་དང་ལྕག་དོད་དང་ཤུར་བུ་ཕྲེའུ་ཡང་ངོ༌། །དགེ་སློང་
གིས་དེ་དག་བླང་བར་བྱའོ། །དགེ་སློང་དེ་ལྟར་གྱུར་པ་མ་ཡིན་པ་ལ་ཟས་ཅུང་ཟད་ཙམ་གྱི་
-114



འདུལ་བ་མདོ་རྩ་བ།
ཕྱིར་དགེ་སློང་མ་ལ་ཆོས་སྟོན་ཏོ་ཞེས་སྨྲས་ནའོ། །ཟས་ཅུང་ཟད་ཙམ་གྱི་ཕྱིར་སྟོན་པའི་ལྟུང་
བྱེད་དོ། །
ཤེས་གཙོའོ། །དགེ་སློང་མ་ཉེ་དུ་མ་ཡིན་པ་ཉིད་ལའོ། །གོས་བྱེད་ནའོ། །གོས་
བྱེད་པའི་ལྟུང་བྱེད་དོ། །
གོས་བྱིན་ནའོ། །གོས་འབུལ་བ་མ་ཡིན་པ་ལའོ། །གལ་ཏེ་བོར་རླག་བྱུང་བ་དང་
ལེགས་པར་སྨྲ་བ་དང་བསྙེན་པར་རྫོགས་པར་བྱེད་པ་དང་བརྗེ་བའི་ཕྱིར་མ་ཡིན་པ་ལའོ། །
གོས་སྦྱིན་པའི་ལྟུང་བྱེད་དོ། །
མ་རྒྱགས་བསྐུར་བར་བྱའོ། །རྩེ་རྒོད་ཕོ་དང་རྩེ་རྒོད་མོ་དང་དགེ་ཚུལ་དང་དགེ་
ཚུལ་མ་དག་གིས་སོ། །དགེ་སློང་དང་དགེ་སློང་མ་རྣམས་གཅིག་གི་ལམ་རྒྱགས་གཅིག་གིས་
བསྐུར་དུ་རུང་ངོ་། །གཅིག་གིས་གཅིག་གི་བྱིན་ལེན་ཡང་ངོ༌། །ཚངས་པ་མཚུངས་པར་སྤྱོད་
པ་ན་བ་ལམ་དུ་དོར་བར་མི་བྱའོ། །དེ་བསྐུར་བར་བྱའོ། །དགེ་སློང་མ་ལ་ཡང་དེ་བཞིན་ནོ། །
དེ་ལ་ཕན་ཚུན་གྲོགས་བྱའོ། །མགོ་ལོགས་ནས་བཟུང་བས་སོ། །གྲོང་དུ་ཕྱིན་པ་ཉིད་ན་སོང་།
ཡང་ཉེས་པ་མེད་དོ། །ནད་པའི་སྨན་དང་ཟས་ལེགས་པར་སྦྱར་ཏེ་རང་བཞིན་མཐུན་པའི་
ནད་གཡོག་གཅིག་ཀྱང་བཞག་ནས་སོ། །འཇིགས་པ་དང་བཅས་པའི་ལམ་ཉིད་དུ་འགྲོ་ན་
ཐབས་གཅིག་ཏུ་ཞུགས་ཤིང་ཐ་མི་དད་པར་འགྲོ་བ་ཉིད་མ་གཏོགས་པར་དགེ་སློང་མ་གཅིག་
དང་ཡང་ལམ་ལས་འདའ་ཞིང་འགྲོ་ནའོ། །རྒྱང་གྲགས་རེ་རེར་རོ། །དེའི་ཕྱེད་རེ་རེར་ནི་ཉེས་
བྱས་སོ། །དགེ་སློང་མ་དང་ལྷན་ཅིག་འགྲོ་ན་ལམ་དུ་འཇུག་པའི་ལྟུང་བྱེད་དོ། །
འགྲམ་གཉིས་འཇིགས་པ་དང་བཅས་པ་ཉིད་མ་གཏོགས་པར་འཐམས་ནས་
གཅིག་ཅར་གྲུ་གཅིག་གི་ལམ་ལས་འདའ་ཞིང་འགྲོ་ནའོ། །ཐད་ཀར་ཕ་རོལ་ཏུ་འགྲོ་བ་མ་
གཏོགས་སོ། །དེའི་ཕྱིར་ཞུགས་པ་ན་ཡོ་བ་དང་གཏིབས་ཆད་པ་དང་དབའ་ཀློང་ལས་གཟུར་
-115



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བ་དང་། རུ་སྐྱ་དང་གདོས་པ་སྲོག་ཤིང་ཆག་པ་དང་། རུ་སྐུ་འཛིན་པའི་དབང་གིས་འཇུག་པ་
གཞན་དུ་སོང་བ་ལ་ཉེས་པ་མེད་དོ། །དགེ་སློང་མ་དང་ལྷན་ཅིག་གྲུར་འཇུག་པའི་ལྟུང་བྱེད་
དོ། །
འདུལ་བའི་མདོ་བམ་པོ་བཞི་པ། བུད་མེད་གཅིག་པུ་ཉིད་དང་སྐྱེ་བོའི་རྒྱུན་ལུགས་
མེད་པ་ཉིད་ཀྱིས་ཕྱོགས་དབེན་པ་ཉིད་དང་། སྐྱབས་དང་བཅས་པ་ཉིད་དང་། བར་འདོམ་
གང་ཉིད་ནི་བྱེད་པ་པོ་དག་ཡིན་ནོ། །འདུག་པ་ལའོ། །དེ་ནི་རྐུབ་ཚོས་ཙམ་བཞག་པ་ལའོ། །
གཅིག་པུ་འདུག་པའི་ལྟུང་བྱེད་དོ། །
དགེ་སློང་མ་དང་ངོ་། །འགྲེང་བ་ལའོ། །གཅིག་པུ་འགྲེང་བའི་ལྟུང་བྱེད་དོ། །
ཤེས་གཙོའོ། །དགེ་སློང་མས་སྦྱོར་དུ་བཅུག་པ་ཉིད་ལའོ། །ཡང་དག་པ་མ་ཡིན་
པའི་ཡོན་ཏན་དག་གིས་སོ། །མགྲོན་དུ་མ་བོས་པ་ལའོ། །བོས་པ་ལ་ཡང་ལྷག་ནའོ། །བཟའ་
བར་བྱ་བའོ། །སྒྲུབ་པ་ཕུན་སུམ་ཚོགས་པས་སོ། །དེ་ཐོས་པས་ཀྱང་རུང་ངོ༌། །ཟོས་ནའོ། །དེ་
ནི་མིད་ན་དེའོ། །གཞན་གྱི་དོན་དུ་ན་སྨད་པ་ཉིད་དོ། །བསོད་སྙོམས་ལ་ཞུགས་པ་ན་བྱིན་
ཅིག་ཅེས་ཟེར་བ་ཡང་ངོ་། །དགེ་སློང་མས་སྦྱོར་དུ་བཅུག་པའི་ལྟུང་བྱེད་དོ། །
ཁྱིམ་གཞན་དུ་ཡང་ཟན་ལ་བོས་པ་དང་དུ་བླང་བར་བྱའོ། །དུས་ཤེས་པར་བྱས་ཏེ་
འཇུག་པར་བྱའི། སྔ་ཚོམས་སུ་མི་བྱའོ། །དེའི་གཎྜི་བརྡུངས་ཏེ་རང་གི་འཁོར་ལ་བལྟ་བར་
བྱའོ། །གློ་བུར་དུ་འོངས་པ་ལ་ནི་གནས་བརྟན་གྱིས་སོ། །གྱ་ཚོམ་དུ་ཟན་གཅད་པར་མི་
བྱའོ། །སྒོམ་གྱི་ཕྱིར་གསོལ་བ་དག་འདེབས་ན་བསྡད་པར་བྱའོ། །གཅིག་ཅར་ཡང་རུང་ཕྱིས་
ཀྱང་རུང་སྟེ་གོས་ཀྱི་རྙེད་པ་མེད་པའི་མགྲོན་དུ་བོས་པ་གཉིས་པ་གཉིས་རྙེད་ནའོ། །བཟའ་
བར་བྱ་བ་ལའོ། །ལྔའི་ཁོངས་སུ་གཏོགས་པ་ལའོ། །གལ་ཏེ་གཞན་ཡང་དེ་ཉིད་ཡིན་ནའོ། །
ན་བ་མ་ཡིན་པ་དང་ལས་མ་བྱས་པ་དང་ལམ་དུ་མ་སོང་བ་ལའོ། །དང་དུ་བླངས་ན་ཉེས་བྱས་
-116



འདུལ་བ་མདོ་རྩ་བ།
ནཀྱིའོ། །ཟོས་ན་དངོས་གཞིའོ། །འདིར་གོས་ཀྱི་མཐར་གྱུར་པ་ནི་ཁྲུ་གང་གི་ཁྱོན་ནོ། །ལམ་ནི་
དཔག་ཚད་ཕྱེད་དོ། །གཞན་ལ་ཡང་ངོ་། །འདིར་རིམ་གྲུར་འགྲོ་བ་ལ་ཡང་ངོ་། །ལས་ནི་ཕྱག་
དར་རེ་ལྡེ་ཙམ་མམ་དཀྱིལ་འཁོར་བ་མལ་ཙམ་ཡིན་ནའོ། །དེ་ཡང་དགེ་འདུན་གྱི་ཉིད་དམ་
མཆོད་རྟེན་གྱི་ཉིད་ཡིན་ནའོ། །ན་བ་ཉིད་ཀྱི་ཚད་ནི་མི་ནུས་པའོ། །བཤམས་པ་ནི་མགྲོན་དུ་
བོས་པ་ཉིད་མ་ཡིན་ནོ། །ཀུན་ཏུ་ལྟ་བ་ཡང་ངོ༌། །མགྲོན་དུ་བོས་པ་གཞན་ཡོད་ན་ཟན་སྔ་མ་
ལ་སྤོང་བ་བསྲུང་ཞིང་འཇུག་པར་བྱའོ། །མཐོ་འཚམས་པས་བྱས་པ་ནི་མ་ཡིན་པ་ཉིད་དོ། །
མི་རུང་བ་ལ་བོས་པ་ཡང་ངོ༌། །དེའི་ཕྱིར་མ་ཡིན་པར་དགེ་འདུན་ཡང་ངོ་། །གཞན་དུ་ལྔ་པོ་
འཇོག་པ་ཡང་ངོ་། །དེ་ནི་ཆོས་དང་ལྡན་པ་ཉིད་དོ། །གཞན་བླང་བ་ལ་ཡང་ངོ༌། །མུ་གེ་བྱུང་ན་
མགྲོན་དུ་བོས་པ་ཇི་སྙེད་བྱུང་བ་དག་བདག་གིར་བྱའོ། །ཟོས་ན་ཡང་ངོ༌། །སྦྱིན་དུ་ཡང་རུང་
ངོ༌། །སྦྱིན་པ་པོ་མངོན་པར་མི་དགའ་བར་འགྱུར་བ་ལྟ་ན་ཁམ་གཉིས་སམ་གསུམ་ཟོས་པའི་
འོག་ཏུ་ཁྱིམ་བདག་དགེ་སློང་འདི་བསོད་སྙོམས་ཀྱིས་ཕོངས་པ་ཡིན་གྱི། རྗེས་སུ་ཡི་རང་བར་
གྱིས་ཤིག་དང་འདི་ལ་སྦྱིན་པར་བྱའོ་ཞེས་མངོན་པར་དགའ་བར་བྱས་ནས་སོ། །ཡང་ཡང་ཟ་
བའི་ལྟུང་བྱེད་དོ། །
ཆོས་འདི་པ་མ་ཡིན་པ་བདག་པོ་ཁྱིམ་པ་དང་བཅས་པ་ཡ་མཚན་ཅན་ཐམས་ཅད་
མ་ཡིན་པའི་འདུག་གནས་སོ། །མི་ན་བ་ལའོ། །སྦྱིན་བདག་གིས་མ་བསྟབས་པ་ལའོ། །དེའི་
ཟས་ནི་ཟོས་པ་ལ་དངོས་གཞིའོ། །གནས་ན་ཞག་ལོན་པ་ལ་ཉེས་བྱས་ཀྱིའོ། །བདག་པོ་མེད་
པ་ཡང་ངོ༌། །འདི་ལ་རབ་ཏུ་བྱུང་བ་འདི་པ་ནི་མུ་སྟེགས་ཅན་དང་འདྲ་བ་ཉིད་དོ། །ཉེ་དུས་
ཀྱང་ངོ་། །འདུག་གནས་སུ་ཟ་བའི་ལྟུང་བྱེད་དོ། །
སྟོབས་པའིའོ། །ཡོངས་སུ་མ་སྤགས་པར་རོ། །ཅི་བདེར་མ་བྱས་པའོ། ཁྱིམ་
པའིའོ། །བྲེའུ་ཆུང་དག་གི་ཚད་ནི་འབྲས་ཐུག་པོ་ཆེ་མ་ག་དྷའི་བྲེའུ་ཆུང་ཕྱེད་དང་ལྔ་བཙོས་
-117



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པའི་ཚོད་མ་མ་གཏོགས་པ་ལས་ལྷག་པའི་བསོད་སྙོམས་ཏེ་གྲོགས་ཀྱི་སྐལ་བ་དང་ཡང་
བཅས་པ་ཡིན་ནོ། །ཟོས་པ་ནའོ། །མནོས་པའིའོ། །དེ་ལ་ནི་ཉེས་བྱས་ཀྱིའོ། །གཞན་གྱིས་
མནོས་པ་ཡང་ངོ་། །གཞན་ལ་ནི་ལྟུང་བ་མེད་དོ། །ལས་སུ་མ་བྱས་པ་ཡང་ངོ༌། །བླང་བར་བྱ་
བ་གལ་ཏེ་མང་བ་ཉིད་ན་དགེ་སློང་དག་ལ་བགོ་བཤའ་བྱའོ། །ལྷུང་བཟེད་དོ་གསུམ་ཙམ་
ལས་ལྷག་པར་ལེན་པའི་ལྟུང་བྱེད་དོ། །
ཇི་ཙམ་གྱིས་ཆོག་པ་བཟའ་བར་བྱའོ། །ཟས་བརྩམས་པ་ལས་ལྡང་བར་མི་བྱའོ། །
ཐ་ན་ལན་ཚྭ་ཡན་ཆད་བཟའ་བར་བྱ་བ་གང་ཡང་རུང་བ་ཅུང་ཟད་ཅིག་བླངས་ན་རྣམ་པ་དེ་
ཉིད་ཡིན་ནོ། །སྤངས་པ་ནི་གནས་བཏང་བའོ། །འདུག་པའིའོ། །རྩ་བ་ལ་སོགས་པ་བཅའ་
བར་བྱ་བ་ལ་སོགས་པའི་ཟས་བརྩམས་པའིའོ། །རྩ་བ་དང་སྡོང་བུ་དང་འདབ་མ་དང་མེ་ཏོག་
དང་འབྲས་བུ་བཅའ་བར་བྱ་བ་དག་དང་། ཐག་པ་ལས་གཞན་པ་བཟའ་བར་བྱ་བ་རུང་བ་མི་
རུང་བ་དང་མ་འདྲེས་པའི་བྱིན་ལེན་སྟོབས་པ་འཐོབ་པའི་ཕྱོགས་ན་འགྲེང་བ་སྤང་བར་བྱས་
ནས་སོ། །གསོལ་ཅིག་ཅེས་བྱ་བ་ཡང་དེ་ཉིད་ཡིན་ནོ། །སོང་ཞིག་ཅེས་བྱ་བ་ཡང་ངོ༌། །
འཚལ་ལགས་སོ་ཞེས་བྱ་བས་ཀྱང་ངོ་། །རེ་ཞིག་ཅེས་བྱ་བའི་སྒྲ་ཉེ་བར་སྦྱར་ན་ནི་མ་ཡིན་ནོ།།
ཆོག་གོ་ཞེས་བྱ་བ་ཡང་ངོ་། ཁ་གཟར་གྱེན་དུ་འགྲེང་དུ་མི་བཏུབ་པ་ཉིད་ཀྱི་ཐུག་པ་དག་ནི་
ཐུག་པ་ཉིད་དོ། །སོར་མོ་ལྔ་མི་མངོན་པ་ནི་སྐྱོ་མའིའོ། །མཐོ་འཚམས་པ་ནི་བྱིན་ལེན་སྟོབས་
པ་ཉིད་མ་ཡིན་ནོ། །མཚམས་ཀྱི་ཕྱི་རོལ་དང་མི་འཐོབ་པའི་ཕྱོགས་དང་མདུན་མ་ཡིན་པ་ན་
འདུག་པ་ལས་ལྷག་པོར་བྱ་བ་མི་འབྱུང་ངོ༌། །བྱ་བ་ལག་ཏུ་མ་བླངས་པ་ཡང་མི་འབྱུང་ངོ༌། །
རུང་བ་མ་ཡིན་པ་དང་དེ་དང་འདྲེས་པ་ལ་ནི་མི་བྱ་བ་ཉིད་དོ། །གནས་མ་བཏང་བས་བྱ་བ་
ཉིད་དོ། །མི་བཟའ་བར་བརྟག་པ་བྱས་པས་ཀྱང་ངོ༌། །གསོལ་བ་བྱ་བ་ཉིད་ཡིན་ནོ། ཁྱོད་
ཀྱིར་གྱུར་གྱིས་བཞུད་ཅིག་ཅེས་བྱ་བའི་ཚིག་གིས་སོ། ཁ་ཅིག་ནི་བདེར་གསོལ་ཅིག་ཅེས་
-118



འདུལ་བ་མདོ་རྩ་བ།
ཀྱང་ངོ༌། ཁམ་གཉིས་སམ་གསུམ་ཟོས་ནས་སོ། །བྱ་བ་བཏང་བས་ནི་བཟའ་བར་མི་བྱའོ། །
ལྷག་པོར་བྱས་པ་གཞན་གྱིས་བཟའ་བར་བྱའོ། །
ཤེས་གཙོའོ། །སྤངས་པ་ཉིད་དང་ལྷག་པོར་མ་བྱས་པ་ཉིད་དག་ལའོ། །ཟོས་
ནའོ། །ཟས་ཙམ་མོ། །སྟན་གཅིག་པའི་ཟས་ཀྱི་ལྟུང་བྱེད་དོ། །སྟོབས་ནའོ། །དགེ་སློང་ལའོ།།
སྤངས་པ་ལ་སྟོབས་པའི་ལྟུང་བྱེད་དོ། །
ཤེས་གཙོའོ། །སོ་སོར་ངེས་པའི་ཟས་ཀྱི་གནས་ཅན་དག་ལས་གཞན་པའི་དགེ་
སློང་གི་དགེ་འདུན་དུ་གྱུར་པ་མཚམས་ཀྱི་ནང་ན་གནས་པ་དག་གི་ཟན་ལྷན་ཅིག་མ་ཡིན་པ་
ཉིད་ལའོ། །ལྷན་ཅིག་པའིའོ། །གཅིག་ཅར་ཟ་བ་དང་ངོ༌། །གསུམ་ལ་སོགས་པ་དང་ངོ་། །
དགེ་སློང་རྣམས་ཀྱིའོ། །དགེ་སློང་རྣམ་པ་ཇི་ལྟ་བུས་གོས་མེད་པའི་ཟས་གཉིས་པ་རྙེད་པ་བྱེད་
པ་པོ་ཉིད་ཡིན་པ་བཞིན་ནོ། །དུས་སྟོན་ཆེན་པོ་ལས་གཞན་པ་ལའོ། །རྟགས་འདི་མེད་པའི་
རབ་ཏུ་བྱུང་བའི་ཟས་ལས་གཞན་པའོ། །ཟོས་ནའོ། །དེར་འོང་བར་བྱ་བ་ཉིད་དུ་གནས་པ་
མཚམས་ཀྱི་ནང་ན་འཁོད་པ་དག་གིས་འོང་བ་ཉིད་མ་དྲིས་པར་ཟ་ན་འདའ་བའི་ཕྱེད་ཉིད་དོ།།
གང་ཡང་རུང་བ་ཅུང་ཟད་ཅིག་བྲིམས་ན་ཡང་ཟན་གཅིག་པ་ཉིད་ཡིན་ནོ། །འགྲོ་བར་ཆས་པ་
དང༌། གློ་བུར་དུ་འོངས་པ་དང་། ནད་པ་དང་ནད་གཡོག་དང་དགེ་བསྐོས་ལས་གཞན་པས་
ཐམས་ཅད་ཀྱིས་མ་ཟོས་པར་གཡོས་མལ་དང་སྤྱི་བུངས་ལས་མནོས་ཏེ་བཟའ་བར་མི་བྱའོ།།
འདུས་ཤིང་ཟ་བའི་ལྟུང་བྱེད་དོ། །
རང་གླིང་གི་ཕྱེད་ཡོལ་ནས་སྐྱ་རེངས་འཆར་བའི་བར་ནི་དུས་མ་ཡིན་ནོ། །དེ་ཉིད་
ལ་ཤེས་གཙོའོ། །བཅའ་བར་བྱ་བ་དང་བཟའ་བར་བྱ་བ་ཟོས་ནའོ། །དུས་མ་ཡིན་པར་ཟ
བའི་ལྟུང་བྱེད་དོ། །
སྔ་དྲོ་བའི་ཟས་བྱིན་ལེན་བྱས་པ་ཕྱི་དྲོ་བའི་ཟས་སུ་དང་། དེ་ཐུན་ཚོད་ལས་འདས་
-119



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་ལྟ་བུ་ནི་སོག་འཇོག་བྱས་པ་ཡིན་ནོ། །དེ་ཉིད་ལ་ཤེས་གཙོའོ། །ལག་ཉར་བླངས་པ་མེད་
པར་མི་བྱའོ། །མཚམས་ཀྱི་ནང་དུ་བཙོས་པ་དང་ཞག་ལོན་པ་ཡང་མི་བྱའོ། །དགེ་སློང་གིས་
བཙོས་པ་ཡང་ངོ༌། །འདིར་རྗེན་པ་བཙོས་པ་གང་ཡིན་པ་ནི་དེའིའོ། །མི་སྙི་བ་རྣམས་ཀྱི་ནི་
སུམ་ཆ་བངས་པ་ཉིད་ཀྱི་མདུན་རོལ་དུ་དེ་ཉིད་ཡིན་ནོ། །སྙི་བ་རྣམས་ཀྱི་ནི་ཁ་དོག་གྱུར་
པའིའོ། ཁུ་བ་རྣམས་ཀྱི་ནི་ལན་གཉིས་ཁོལ་བར་གྱུར་པ་ཉིད་ཀྱིའོ། །མེས་རུང་བར་བྱས་པ་
ནི་མ་བཙོས་པ་མ་ཡིན་ནོ། །འདུག་པའི་འགྲུབ་པ་ཉིད་སྐྱེ་བ་ལ་རག་ལས་པ་ནི་མ་ལོན་པ་
ཉིད་མ་ཡིན་ནོ། །སྣོད་ཕྱོགས་ན་འདུག་པ་དེས་ཀྱང་ས་དེར་བཙོས་པ་ཉིད་ཡིན་ནོ། །འཚོད་
པར་བྱེད་པ་དེ་ན་འདུག་པ་ཉིད་ཀྱིས་ནི་མི་འགྱུར་རོ། །མེ་ནི་སྣོད་མ་ཡིན་པ་ཉིད་མ་ཡིན་ནོ། །
དེ་ལས་ཕྱུང་བ་དང་བྱུང་བ་དག་ནི་དེ་ཉིད་མ་ཡིན་ནོ། །ཉེ་འཁོར་ནི་གནས་ཉིད་ཡིན་ནོ། །
འདོམ་གང་ངོ་། །སྟེང་དུ་ནམ་མཁའ་ལ་སླེབས་པ་མན་ཆད་དོ། །ནང་ཡང་ངོ༌། །སྟེང་གི་ཡང་
ཐོག་གཞན་ཡང་དེ་ཉིད་ཡིན་ནོ། །གཞན་གནས་པ་ཉིད་ནི་གཞན་གྱི་གནས་ཉིད་མ་ཡིན་ནོ།
ལག་ཉར་བླངས་པ་དང་ནང་དུ་བཙོས་པ་དང་དགེ་སློང་གིས་བཙོས་པ་དེ་དག་དུས་ཀྱི་ཕྱིར་
དགག་པ་མཛད་པར་འཚོ་བའི་བར་དུ་བཅང་བ་དག་ནི་མ་བསྡུས་པ་ཉིད་ཡིན་ནོ། །འབགས་
པ་ནི་ཟས་ཀྱི་ཕྱེད་ཉིད་དོ། ཁ་དྲི་མ་ཅན་གྱིས་བཟའ་བ་དང་བཏུང་བ་དག་ཀྱང་ངོ༌། །དེའི་ཕྱི་
རོལ་ནི་ལྕི་བའམ་སས་ཀུན་ནས་དྲུད་དེ་ཆུས་བཤལ་ན་དག་པ་ཡིན་ནོ། །ནང་ནི་ཆུ་མཁུར་བ་
དོའམ་གསུམ་གྱིས་བཤལ་ནའོ། །ལྷུང་བཟེད་ནི་བསམ་པ་ཐག་པས་ལན་གཉིས་ལན་
གསུམ་བཀྲུ་བཤལ་བྱས་ན་སྒྲ་མི་སྙན་ཡང་དག་པ་ཉིད་ཡིན་ནོ། །རྩི་ལངས་པ་ལ་ནི་ཉེས་པ་
མེད་དོ། །འབགས་པ་མེད་པར་རེག་པ་ལ་ཡང་ངོ་། །འདག་རྫས་སམ་ལྕི་བའམ་ས་གང་ཡང་
རུང་བས་ལན་གསུམ་བཀྲུས་པ་ལ་སྣུམ་པ་ཉིད་ཀྱང་ངོ༌། །ལངས་པ་བསལ་བར་བྱ་བ་ཉིད་
དོ། །འཕགས་པའི་ཕྱོགས་དེ་ཉི་ཚེ་བཀྲུ་བར་བྱ་བ་ཉིད་དོ། །བུམ་པ་ལ་སོགས་པ་སྣུམ་བག་ནམ
-120



འདུལ་བ་མདོ་རྩ་བ།
དག་སྣུམ་མེད་པར་བྱ་བའི་ཕྱིར་ཆུའི་རྫིང་བུ་ཟབ་མོའི་ནང་དུ་གཞུག་གོ །ཉའམ་རུས་སྦལ་
ལམ་སྦལ་པའམ་ཆུ་སྲིན་བྱིས་པ་གསོད་དམ་ཉ་ཁྱི་བ་དག་གིས་མ་ལུས་པར་ལྷོགས་ཀྱི་བར་
དུ་བཞག་གོ །བསྲེགས་པས་ཀྱང་སྣུམ་མེད་པ་ཉིད་དུ་འགྱུར་རོ། །སྣུམ་མེད་པར་གྱུར་པ་ནི་
བཀྲུ་བས་སོ། །འདག་རྫས་སམ་ལྕི་བས་འདག་པ་ཉིད་དོ། །ལན་ཚྭ་ལ་སོགས་པ་ཚྭ་ཆུ་དང་བ
འགྱུར་བྱེད་ཀྱི་ཆུ་དང་རྙོག་ཆུར་གྱུར་པ་ནི་ཕྱེད་ཉིད་དོ། །དེ་ནི་ཐམས་ཅད་ལ་དུས་མ་ཡིན་པར་
ཡང་རུང་བ་ཉིད་དོ། །ལན་ཚྭ་དང་འགྱུར་བྱེད་རང་གི་བྱ་བ་མི་བྱེད་པ་དག་ལ་ནི་ཉེས་པ་མེད་
པ་ཉིད་དོ། །ཐ་མ་ལ་ནི་གཟུགས་བརྙན་འབྱུང་ནའོ། །ཀེ་ཏ་ཀའི་འབྲས་བུས་ཆུ་ཤིན་ཏུ་དྭང་
བར་འགྱུར་རོ། །འགྱུར་བྱེད་ཀྱིས་ཀྱང་ངོ༌། །ཟན་གྱིས་ཀྱང་ངོ༌། །དེ་མི་འཇིག་པར་བྱ་བའི་
ཕྱིར་སྣུམ་གྱིས་བསྐུའོ། །འབྱུང་ཁུངས་དག་ཏུ་བཏབ་པ་མི་མངོན་པ་ནི་ཡོད་པའི་གྲངས་ཉིད
མ་ཡིན་ནོ། །ཕྱོགས་གཅིག་ཏུ་འདྲེས་པར་གྱུར་ན་དེ་ཉི་ཚེ་བསལ་བ་ཉིད་ཡིན་ནོ། ཁཱའི་མཆུས་
རེག་པ་ལ་ནི་ཐན་ཀོར་ཡང་ངོ་། །དེ་དང་འབྲེལ་བའི་རྒྱུན་གྱིས་རེག་པ་ནི་དེ་ལ་རེག་པ་ཉིད་མ་
ཡིན་ནོ། །ནོར་བ་དང་བརྗེད་པས་ཀྱང་མ་ཡིན་ནོ། །དེ་གཉིས་ཀྱིས་སྤོས་པ་བཞག་པའི་ཕྱིར་
ཡང་མ་ཡིན་ནོ། །གནས་ཀྱི་ཐག་ཤིན་ཏུ་ཉེ་བར་བསྐུར་རོ། །གཡེལ་བས་ལག་ཉར་བླངས་པ་
ཉིད་དང་བྱིན་ལེན་བླངས་པ་ཉིད་ནི་མ་ཡིན་ནོ། །བྱིན་ལེན་སྟོབས་པར་འོས་པ་དང་འབྲེལ་བ་
མ་བྲལ་བའི་བླངས་པ་ཡང་མ་ཡིན་ནོ། །དེས་བཟུང་བའི་ཐག་པ་ལ་སོགས་པ་དང་འབྲེལ་བ་
ནི་འབྲེལ་བ་ཉིད་ཡིན་ནོ། །སྡོམ་པས་མཉམ་པ་ལྟ་བ་ཐ་མི་དད་པ་དག་གི་སོག་འཇོག་བྱས་པ་
དང་བྱིན་ལེན་བྱས་པ་དང་ལག་ཉར་བླངས་པ་དག་ནི་གཅིག་པ་ཉིད་ཡིན་ནོ། །མཆོག་དང་
མཆོག་མ་ཡིན་པར་རོ། །སྐྱེས་པ་དང་བུད་མེད་དག་ནི་ཕན་ཚུན་ཁྱིམ་པ་དང་འདྲའོ། །དགེ་
ཚུལ་དག་གི་ལ་རེག་པ་ནས་སྤེད་པའི་བར་ལ་ཉེས་པར་འགྱུར་བ་ནི་དེ་བཞིན་ནོ། །ལྟོས་པ་
དང་བཅས་པས་བྱིན་པ་ནི་བཏང་བ་ཉིད་མ་ཡིན་ནོ། །ལྟོས་པ་མེད་པར་བཏང་བ་ལ་ལྟོས་པ་
-121



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་བཅས་པ་ཉིད་ནི་ཕྱེད་ཉིད་དོ། །དེའི་ཕྱིར་བླང་བར་མི་བྱའོ། །ཤེས་བཞིན་དུ་མི་བླང་ངོ་།།
ཤས་མནོས་པ་དང་དེ་གྲུབ་པའི་ཕྱིར་རེག་པ་ནི་རྐྱེན་དེ་ལྟ་བུ་དག་ཡོད་ན་རུང་བ་མ་ཡིན་པ
ཉིད་དུ་མི་འགྱུར་རོ། །ཤིང་རྟ་ལ་ནི་ཁ་ལོ་པའི་སྟན་མ་གཏོགས་པ་ཉིད་དོ། །དེ་གང་ལ་ཡང་
ངོ༌། །ནད་པ་ཞོན་པ་ལ་ཡང་ངོ༌། །གྲུ་ལ་ནི་རུ་སྐྱའོ། །དེ་འཛིན་པའི་སྟན་ལ་ཡང་ངོ༌། །དགེ་
འདུན་གྱི་སྨན་དག་ལྟུད་པ་ན་བསྐྱམ་པ་དང་དབྱུང་བ་དང་གཟར་བུའི་ལས་དང་དཔོག་པ་
དག་ལ་ཡང་ངོ༌། །དང་པོར་ཤིང་དབྲི་བ་དང་མེ་བསད་པ་དང་གོས་ཀྱི་ཐུ་བ་ལ་སོགས་པས་
རླུང་གཡབ་པས་འབད་པར་བྱའོ། །ཆུ་ཀླུང་བརྒལ་བའི་ཕྱིར་རམ་ཁུར་ཚ་བ་བརྟག་པའི་ཕྱིར་
ལག་ཉར་བླངས་པའི་ལམ་ལྗགས་རུང་སྟེ། ཆོ་ག་མ་འབྱོར་རམ་ལམ་རྒྱགས་གཞན་མེད་ནའོ།
ཁུར་ཚ་བ་མེད་ན་སྦྱིན་བདག་སྤྲོ་བར་བྱའོ། ཁྱེར་བ་མེད་ན་རང་གིས་སོ། །དེ་ཉིད་ལས་སྦྱིན་
པས་བརྗེ་ཞིང་བླང་བ་བསྒྲུབ་པར་བྱའོ། །དེ་ཡང་མ་གྲུབ་ན་དེ་བཟའ་བར་བྱ་བ་ཉིད་དོ། །
བྱིན་ལེན་སྟོབས་པ་མེད་ན་བྱིན་ལེན་མ་བྱས་པ་དེའམ་གཞན་ཡང་ངོ་། །ཟན་བཅད་པར་བྱས་
པའིའོ། །ཉི་མ་དང་པོ་ལ་སྤར་གང་ངོ་། །གཉིས་པ་ལ་དོའོ། །གསུམ་པ་ལ་ནི་ཇི་ཙམ་གྱིས་
ཆོག་པའོ། །ཤིང་ཏོག་རུང་བར་མ་བྱས་པ་དང་བྱིན་ལེན་མ་བྱས་པ་དང་ལག་ཉར་བླངས་པ་
དག་ཀྱང་དུས་མ་ཡིན་པར་ཡང་བཟའ་བར་བྱའོ། །ཟན་མེད་པའིའོ། །ཤིན་ཏུ་བཀྲེས་པ་ཉིད་
ནའོ། །རྩ་བ་དག་ཀྱང་ངོ་། །རང་གིས་ཀྱང་བཏོག་པ་ཉིད་དང་དབྱུང་བ་ཉིད་དང་། བསྒྲུབ་
པར་བྱ་བ་ཉིད་ཀྱང་ངོ༌། །བྱིན་ལེན་མ་བསྟབས་པ་དང་རུང་བར་མ་བྱས་པ་དང་དུས་མ་ཡིན་
པར་ཟ་བ་ལ་སོགས་པ་རུང་བར་བྱ་བ་དག་ལས་རྩོམ་འདོད་པ་ན་བྱང་གི་སྒྲ་མི་སྙན་དག་ན་
གྲགས་པ་ཡིད་ལ་བྱེད་པ་བྱའོ། །ལག་པ་བསྙལ་བ་དང་འདབ་མ་དག་ཡོད་ན་སྐྱོགས་ཀྱིས་
སྒོམ་མི་བཏུང་ངོ༌། །མེད་ན་མ་བསྒྲིབས་པར་མི་བྱའོ། །དེ་ཆུ་དང་བཅས་པ་ཉིད་ཡིན་ན་ཁ་མ་
བཅད་པར་མི་བཞག་གོ །དེའི་ཁ་གབ་ནི་རྣམ་པ་གསུམ་སྟེ། ཤིང་ལས་བྱས་པ་དང་རྡོ་ལས་
-122



འདུལ་བ་མདོ་རྩ་བ།
བྱས་པ་དང་། ས་ལས་བྱས་པའོ། །སྐྱོགས་གཞི་ཤིང་ལས་བྱས་པའམ་རྡོ་ལས་བྱས་པ་བཅང་
བར་བྱའོ། །འདབ་མ་དག་སྣོད་ཉིད་དུ་སྤྱོད་པ་ནི་བྱིན་ལེན་མ་བྱས་པ་ཉིད་ལ་ཉེས་པ་མེད་དོ།།
འདི་ལ་བརྡས་པ་དང་མ་བརྔས་པ་དག་ལ་ཁྱད་པར་མེད་དོ། །གཞན་མེད་ན་མ་བརྔས་པ་
དག་ཀྱང་སྤྱད་དོ། །སོག་འཇོག་གི་ལྟུང་བྱེད་དོ། །
གཞན་དང་བྱིན་ལེན་སྟོབས་པ་མེད་ན་སྦྱིན་བདག་གིས་བསམ་པ་ཐག་པ་ནས་
བཏང་བ་རང་གིས་བླངས་ཏེ་བཟའ་བར་བྱའོ། །མངོན་སུམ་དུ་མཚམས་ཀྱི་ནང་དུ་འཐོབ་
པའི་ཕྱོགས་ན་གནས་པས་ལག་པ་བཀན་པས་ལུས་སམ་དེ་དང་འབྲེལ་བར་གྱེན་དུ་འདེགས་
ནུས་པ་བསྙེན་པར་མ་རྫོགས་པ་མི་མ་ཡིན་པ་ལས་ཀྱང་སྦྱིན་པར་འདོད་པས་ཡན་ལག་གིས་
སམ་དེ་དང་འབྲེལ་བས་བྱིན་པ་མནོས་པ་ནི་བྱིན་ལེན་ནོ། །ཡུལ་གྱི་མི་སྨད་པར་བྱ་བ་ཉིད་
ཡིན་ན་དཀྱིལ་འཁོར་གྱི་སྟེང་དུ་ཞོག་ཅིག་ཅེས་བསྟན་ན་ཡང་ངོ༌། །ལྷུང་བཟེད་དང་དེའི་གཞི་
དག་ནི་གཅིག་པ་ཉིད་དོ། །སྤྲེའུ་རྣམས་ཀྱི་སྤྱོད་ཡུལ་ནི་ཡལ་ག་ཡིན་པས་དེ་ནས་དེའི་ཕྱིར་མི་
འཐོབ་པའི་ས་ཉིད་མ་ཡིན་ནོ། །ཤིང་ཏོག་དག་མན་ཤེལ་དང་ཁྲི་དང་ཁྲིའུ་དང་ཐུ་བ་དང་ལྷུང་
བཟེད་ཀྱི་གཞི་དག་གིས་བྱིན་ལེན་མནོད་དུ་མི་རུང་བ་ཉིད་མ་ཡིན་ནོ། །དེ་དག་གནས་པ་
དག་གིས་ཅང་མི་སྨྲ་བས་སོ་སོར་བརྟག་པར་བྱའོ། །སྙོམས་པར་འབྲིམ་པར་བྱེད་པ་མོས་
པར་བྱའོ། །དགེ་སློང་བྱིན་ལེན་བྱས་པས་བྲིམ་པ་ཉིད་ནི་རུང་བ་ཉིད་ཡིན་ནོ། །ཞུན་མར
།ཞུན་མར་དང་
འབྲུ་མར་དང་སྦྲང་རྩི་དང་བུ་རམ་གྱི་དབུ་བའི་བུམ་པ་དག་འབྲིམ་ན་རྩྭ་དང་ལོ་མ་ལ་སོགས་
པ་དག་གིས་གོས་དག་བསྐྱབ་པར་བྱའོ། །བྲིམ་པར་བྱ་བ་གཅེས་པ་དང་བར་མ་དང་ཐ་མ་
དག་སོ་སོར་བྱའོ། །ཨ་མ་ཞིམ་པོ་རྣམས་ལོགས་ཤིག་ཏུ་བསལ་ཏེ་བྲིམ་པར་བྱའོ། །བིམ་
པར་བྱེད་པ་ཡི་ནི་མཁན་པོའམ་སློབ་དཔོན་གྱིས་མནོད་པར་བྱའོ། །མི་འཐོབ་པ་འཐོབ་ན་
དྲུང་ན་འདུག་པས་སོ། །དུ་མ་ཉིད་ཡིན་ན་སྟན་ལས་མ་འཕགས་པས་ཇི་ཙམ་ལེན་ནུས་པའོ།།
-123



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པའདྲིལ་བ་ནི་རང་གི་གནས་ནས་མ་འཕགས་པས་ལེན་ནུས་པ་ཉིད་ཡིན་ན་བྱིན་ལེན་མ་ཞིག་
གོ །སྦྲང་བུ་དང་གྲོག་སྦུར་ལ་སོགས་པ་དག་གིས་རེག་པ་ཡང་ངོ༌། །དགེ་སློང་གིས་མ་བཏང་
བ་ལ་གཞན་གྱིས་ཀྱང་ངོ༌། །བྱི་བས་ནི་ཞིག་པར་བྱེད་དོ། །བྱིན་ལེན་བྱས་པའི་བྱིན་ལེན་
སྟོབས་པ་ནི་མི་རིགས་པ་ཉིད་མ་ཡིན་ནོ། །ཤེས་གཙོའོ། །བྱིན་ལེན་མ་བསྟབས་པ་ཉིད་
ལའོ། །ཆུ་དང་སོ་ཤིང་མ་གཏོགས་པ་བཟའ་བར་བྱ་བའིའོ། ཁར་རོ། །ཟོས་ནའོ། །བྱང་
གི་སྒྲ་མི་སྙན་མ་གཏོགས་པར་རོ། །ནད་པས་བསྙེན་པར་རྫོགས་པ་མེད་ན་བསྙེན་པར་མ་
རྫོགས་པ་ལས་ཟན་མནོད་པར་བྱའོ། །བསྙེན་པར་མ་རྫོགས་པས་བཟའ་བར་བྱའོ། །བྱིན་
ལེན་མ་བྱས་པར་ཟ་བའི་ལྟུང་བྱེད་དོ། །
འོ་མ་དང་ཞོ་དང་མར་དང་ཉ་ཤ་དང་ཤ་སྐམ་ལྟ་བུ་དག་ནི་ཟས་བསོད་པ་ཡིན་ནོ། །
དེ་ནི་བྱེད་པ་པོའོ། །སྦྱིན་པར་བྱེད་པ་ཉེ་དུ་མ་ཡིན་པ་ཁྱིམ་པ་ཉིད་ཀྱང་ངོ་། །རང་གིས་བླངས་
ཏེ་ཟོས་ནའོ། །མི་ན་བས་བསླངས་པ་དང་སློང་དུ་བཅུག་པ་ཉིད་དེ་ལ་ནི་ཉེས་བྱས་ཀྱིའོ། །ཅི་
བདེར་བསྟབས་པ་མ་བྱས་པ་ལའོ། །དེའི་ཕྱིར་ངན་པའམ་བསོད་པའམ་ཐ་མལ་པའམ་
བཟང་པོ་ཐོབ་པ་ན་གལ་ཏེ་བླངས་ན་ཡང་ངོ༌། །ངན་པ་འདི་ལ་ནི་ཕྱེད་ཉིད་དོ། །ཟས་ཁྱེར་ཏེ་
ཕྱིར་བྱུང་བས་ཅང་མི་སྨྲ་བའམ་ཕྱིར་སྤོང་བ་ལ་འོ་ན་ཅི་སློང་ཞེས་དྲིས་པ་ནི་ཅི་བདེར་བསྟབས་
པ་ཉིད་ཡིན་ནོ། །བསོད་པ་སློང་བའི་ལྟུང་བྱེད་དོ། །
རང་སྤྱོད་པའི་དོན་ཉིད་ལ་འཇུག་པ་དང་འཇུག་ཏུ་འཛུད་པ་དག་ལའོ། །ཤེས་
གཙོའོ། །སྲོག་ཆགས་དང་བཅས་པ་ཉིད་ལའོ། །ཆུ་དང་ཞུན་མར་དང་འབྲུ་མར་དང་སྦྲང་རྩི་
དང་བུ་རམ་གྱི་དབུ་བ་དང་། འོ་མ་དང་ཞོ་དང་མར་སར་པ་དང་ཚྭ་དང་འབྲུའི་ཚྭ་དང་ཞོ་ཁ་ཆུ་མ
དང་རྩབ་མོ་དང་། ཤིང་ཏོག་དང་བཅའ་བར་བྱ་བ་ལ་སོགས་པ་ཉེ་བར་སྦྱར་བར་བྱ་བའིའོ། །
སྣང་བ་དག་གིས་སོ། །ཤི་ནའོ། །སྲོག་ཆགས་རེ་རེའོ། །སྤྱད་པ་ནི་ལུས་ཀྱིར་ཉེ་བར་སྤྱད་
སོ
-124



འདུལ་བ་མདོ་རྩ་བ།
པའོ། །འདི་ལྟ་སྟེ། ཁྲུས་དང་བཏུང་བ་དང་སོ་ཤིང་དོར་བ་དང་ལག་པ་དང་རྐང་པ་བཀྲུ་
བའོ། །ཡོ་བྱད་དག་ཏུ་ཉེ་བར་སྤྱད་པ་གང་ཡིན་པ་དེ་ནི་ལུས་ཀྱིར་ཡིན་ནོ། །བཟའ་བར་བྱ་བ་
དང་ལྷུང་བཟེད་དང་། ཆོས་གོས་དང་གནས་དང་སོ་བཀྲུ་བ་དང་མེ་ལ་སོགས་པ་ནི་ལུས་ཀྱི་
ཡོ་བྱད་དག་ཡིན་ནོ། །དེ་དག་ཏུ་ནི་ས་དང་ལྕི་བ་དང་ཚོན་དང་རྩྭ་དང་ཤིང་ལ་སོགས་པའོ། །
དེ་དག་ཏུ་དགོས་པ་ནི་འདི་ལྟ་སྟེ། བྱི་དོར་བྱ་བ་དང་བཀྲུ་བ་དང་། ཁ་བསྒྱུར་བ་དང་། ཆག་
ཆག་གདབ་པ་དང་། ཕྱག་དར་བྱ་བ་དང་། ཞལ་ཞལ་བྱ་བ་དང་། འུ་ཤ་དང་། ཐང་དང་།
ཐུག་པ་དག་ཏུ་བྱའོ། །ཆུའི་སྲོལ་དགག་པ་དང་བསལ་བ་དག་ཀྱང་ངོ་། །ཤིང་དང་གཡེང་བ་
དག་གཞུག་པ་དང་དྲང་བ་དང་བཤལ་བ་དག་ཀྱང་ངོ༌། །རིམ་པ་གཅིག་ལས་གཞན་པ་ 
སྤུ་
ཅན་ལ་སོགས་པ་བཀྲུ་བ་ཡང་ངོ་། །དེ་ཡང་སྲོག་ཆགས་ཀྱི་ཁམས་ལྷག་པར་མང་བའི་ཆུ་ལྟ་
བུ་ཡང་སྦྱོར་བ་དག་ཡིན་ནོ། །སྲོག་ཆགས་དང་བཅས་པའི་ཆུ་ལ་སྤྱོད་པའི་རྣམ་པར་འབྱེད་རྩེ
པའོ། །དཔྱང་ཚགས་བཅང་བར་བྱའོ། །བཟེད་སྣོད་ཀྱི་སྟེང་གི་ནམ་མཁའ་ལ་བཞག་པར་བྱ་
ཞིང་དགང་བ་དང་བཙག་པར་བྱ་བའི་ཆུ་བཟེད་པར་བྱེད་པའི་ཚགས་གདགས་བྱ་བའི་ཕྱིར་
ལྕགས་གཟེར་དག་བཏབ་པའི་ཤིང་བུ་གསུམ་དང་ལྡན་པ་ནི་དེ་ཞེས་བྱའོ། །ཆུ་གནས་པར་བྱ་
བའི་ཕྱིར་ཆུ་ཚགས་སུ་བཅལ་གཞུག་པར་བྱའོ། །བྱེ་མའམ་ལྕི་བའོ། །ཡང་ན་ཚགས་རྟེན་
སྣོད་དོ། །ས་དང་ཟངས་མ་ལས་བྱས་པའི་གང་ཡང་རུང་ངོ་། །དེ་ནི་ཤིང་བུ་གསུམ་གྱི་ཐོག་མ་
ལ་གདགས་སོ། །བུ་གུར་ལུང་བྱས་ཏེའོ། །དེ་ནི་ངོས་གཉིས་ན་བཏགས་ན་ཡང་འདུག་ཏུ་
བཏུབ་བོ། །ཕྱི་རོལ་གྱི་ངོས་སུ་ཚགས་རྟེན་སྣོད་བཞག་པར་བྱའོ། །སྔ་མ་ནི་ཐ་གུས་སོ། །ཕྱི་
མ་ནི་ལྕགས་ཐག་འཇམ་པོས་སོ། །དེ་བཅང་བར་བྱའོ། །ཆུ་མི་འཛག་ན་ཤིང་ལེབ་ཀྱིས་ཆུ་
ཚགས་ལ་དལ་བུ་དལ་བུས་གདབ་པར་བྱའོ། །བུམ་ཚགས་གཅེའུ་ཅན་ནི་ཚེགས་ཆུང་ངོ་། །
དེ་བཅང་བར་བྱའོ། །སའམ་ཟངས་མ་ལས་བྱས་པའོ། །དེ་ནི་བུམ་པའི་དབྱིབས་ཅན་ནང་བླ
-125



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
(པདྨའི་བུ་གུ་ལྟ་བུ་དང་ལྡན་པའི་འོག་སྦུབས་ཅན་ཡིན་ནོ། །དེ་དག་ཏུ་རས་མས་དགབ་པ་ཉིད་
དོ། །ཆུ་ཚགས་ཉེ་བར་བཞག་པར་བྱའོ། །ཆུ་ཚགས་གྲུ་གསུམ་མམ། རིལ་བ་ཞབས་ཚགས་
ཅན་ནམ། བསལ་ཚགས་ཀྱང་ངོ༌། །བྱ་མ་བུམ་དང་རིལ་བ་དག་གིས་ཆུ་རུང་བ་བཅུས་པ་
ཉིད་དང་ཡོད་པ་ཉིད་ཀྱིར་དེ་དང་ལྡན་པ་ཉིད་དོ། །དེ་མེད་པར་ལྗོངས་རྒྱུ་ཞིང་འགྲོ་བར་མི་
བྱའོ། །ནང་དང་བཅས་པ་དང་ལྷན་ཅིག་ཏུ་མི་བྱའོ། །གལ་ཏེ་རྐྱེན་དེ་ལྟ་བུ་ཡོད་ན་བཟོད་པར་
གསོལ་ཏེའོ། །བྱ་བ་བྱེད་པ་ན་ཡོད་པ་ཉིད་ནི་ཡོད་པ་ཡིན་ནོ། །གཞན་གྱིས་འདི་ལྟར་དེར་དེ་
སྦྱིན་ནོ་ཞེས་ཁས་བླངས་པ་ནི་དེ་དང་ལྡན་པ་ཉིད་ཡིན་ནོ། །ལྗོངས་རྒྱུ་བའི་ཚེ་འབྲལ་ན་དེ་
སྦྱིན་པར་ཁས་མ་བླངས་ན་དེ་ལ་བརྟེན་པར་མི་བྱའོ། །ཕོངས་པར་མི་འགྱུར་བའི་ཉེ་འཁོར་དུ་
འགྲོ་བ་ནི་རྒྱུ་བ་མ་ཡིན་ནོ། །དེ་ནི་རྒྱང་གྲགས་ལྔ་ཉིད་ཡིན་ནོ། །གནས་སུ་བཞག་སྟེ་སོང་བ་
དེ་དང་ལྡན་པ་ཉིད་མ་ཡིན་པ་ནི་རང་དགར་བྱེད་པ་མ་ཡིན་པ་མ་ཡིན་ནོ། །གཅིག་གིས་དགེ་
འདུན་མན་ཆད་དུ་མ་དེ་དང་ལྡན་པ་ཉིད་མ་ཡིན་པར་མི་འགྱུར་རོ། །རྒྱུན་མགྱོགས་པ་ལ་ནི་
ཕོངས་པར་མི་འགྱུར་བ་ཉིད་མ་ཡིན་ནོ། །དེ་ལ་རྒྱུན་ཕྱོགས་སུ་རྗེས་སུ་འབྲེལ་བར་འགྲོ་བས་
ནི་དེས་རྒྱང་གྲགས་ཀྱི་བར་དུ་འཇུག་ཏུ་རུང་ངོ༌། །གལ་ཏེ་དེ་ཆུ་གཞན་དང་འདྲེས་པར་གྱུར་ན་
དེ་ཡན་ཆད་དུའོ། །བརྟགས་པ་ནས་འདོམ་གང་ཁོར་ཡུག་ནི་དེ་ཉིད་ཡིན་ནོ། །མིག་གི་དག་
པ་ཉིད་ཀྱི་ཆུ་ནི་དག་པ་ཡིན་ནོ། །ཐ་མལ་པས་སོ། །མི་གཡོ་བ་ཉིད་དང་རྙོག་པ་མེད་པ་ལ་
བརྟག་པར་བྱའོ། །བུམ་པ་གང་བ་ཉིད་ལའོ། །དེ་ལ་བྱ་བ་ལས་འདས་པར་བགྲང་བའི་ཡུན་
རིང་པོར་ཉིད་དུ་མི་བྱའོ། །རྩེ་མོ་འཇམ་པོས་སྲོག་ཆགས་དག་བསྟན་སླའོ། །དེ་དག་འཆི་བར་
འགྱུར་བའི་ལམ་དུ་མི་དོར་རོ། །གཞན་ཡང་མི་དོར་རོ། །གལ་ཏེ་མར་མེའི་ནང་དུ་སྲོག་
ཆགས་ལྟུང་ན་དེ་བྱེད་པས་དེ་གཡོགས་པར་བྱའོ། །སྨིག་ཚལ་གྱི་གཟེབ་དར་དཀར་རམ་ལྷུང་
ཚེར་སྲབ་མོས་གཡོགས་པ་ནི་དེ་ཞེས་བྱའོ། །མིག་བརྒྱ་པ་ཡང་རུང་ངོ༌། །དང་པོ་ནས་བྱས་
-126



འདུལ་བ་མདོ་རྩ་བ།
པའམ་བུམ་པ་ལ་སོགས་པའི་སྣོད་བུ་གུ་ཅན་ནོ། །སྒྲའི་རྙིས་སྦྲུལ་གཟུང་བར་མི་བྱའོ། །སེ་
གོལ་གྱི་སྒྲ་ཕྱུང་སྟེ་བཞིན་བཟངས་མིག་ལམ་ན་མ་འདུག་ཅིག་ཅེས་བརྗོད་པར་བྱའོ། །མི་
འགྲོ་ན་དབྱུ་གུ་སྐམ་ཁས་དལ་བུས་རྫ་མའམ་བུམ་པར་བཅུག་སྟེ་ཁ་བཅད་ནས་བུ་གུ་དག་
བཏོད་དེ་བསལ་བར་བྱའོ། །མ་གྲུབ་ན་ལྕག་པོད་དམ་ཤུར་བུ་ཕྲེའུས་སམ་ཐ་གུ་རས་མས་
དཀྲིས་པའི་ཞག་མིག་གིས་མགུལ་པར་བཅིངས་ཏེ་དོར་བར་བྱའོ། །དེ་དག་ནི་གཞུག་པ་ལ་
ཡང་ངོ༌། །ཚང་ཚིང་གི་ནང་དུ་དོར་བར་མི་བྱའོ། ཁུང་དུ་ཞུགས་ཀྱི་བར་དུ་བསྡད་པར་བྱའོ། །
ཤིག་རྣམས་ནི་རས་མར་གཞུག་པར་བྱའོ། །དེ་ནི་གསེབ་དག་ཏུའོ། །རྩྭ་ཤིག་རྣམས་ནི་
གསིང་མར་རོ། །ཡང་ན་ཕྱོགས་བསིལ་བར་བྱའོ། །སྔ་མ་གཞུག་པའི་ཕྱིར་བསལ་སྣོད་
བཅང་བར་བྱའོ། །ཡང་ན་ཆུ་ཚགས་དེ་ཉིད་ཀྱིས་གཞུག་པར་བྱའོ། །ཆུ་ཚགས་ལ་སྲོག་
ཆགས་ཆགས་པ་བསལ་བའི་ཐབས་ནི་བཤལ་བ་ཡིན་ནོ། །དྲི་མ་ནི་བཀྲུ་བའོ། །རུལ་བ་ཉིད་
དུ་མི་འགྱུར་བ་ནི་སྐམ་པའོ། །དེ་གཉིས་ཀ་ལ་ཡང་དམ་དུ་བཙིར་ན་ཕན་པ་ཉིད་དོ། །དགེ་
འདུན་དང་གང་ཟག་དང་ཆུ་ཚགས་དང་ཆུ་ཚད་མ་རྙེད་པའི་ཤེས་པས་འཇུག་པ་ལ་ཁ་ན་མ་ཐོ་
བ་མེད་དོ། །བཅུས་པ་དང་ཁྲོན་པ་དག་པ་ནི་ཉི་མ་འཆར་ཁ་ཚུན་ཆད་བརྟགས་པ་་ཉིད་ཀྱི་
རྗེས་སུ་འཇུག་གོ །རྐང་ཁྲུས་སྣོད་སྟོང་པར་མཐོང་ན་དགང་བར་བྱའོ། །ཆུ་དང་གཞན་གྱི་
སྣོད་ཀྱང་ཉེ་བར་བཞག་པར་བྱའོ། །དགེ་འདུན་གྱི་དེར་གཏོགས་པ་ནི་སྣོད་སྤྱད་འབྲུབ་པའི་
ཡིན་ནོ། །འདིར་སྦྱིན་པ་དང་བླང་བ་དག་ཀྱང་མ་བསྡུས་པ་མ་ཡིན་ནོ། ཁྱིམ་པ་རྙིང་པ་
བརྙ་བ་ཉིད་ལ་དེ་ཡོད་པ་ཉིད་ན་སྦྱིན་པར་བྱའོ། །དེས་གཙུག་ལག་ཁང་དུ་ཡོན་བདག་རྣམས་
ལ་སྦྱིན་པར་བྱ་བ་ཉིད་ཀྱང་མ་བསྟན་པ་ཉིད་མ་ཡིན་ནོ། །དགེ་སློང་ལ་ནི་སར་པ་ཕྱིར་བླང་བ་
མེད་པ་ཉིད་དུའོ། །སྣོད་སྤྱད་ཀྱི་ཆེད་དུ་མཛོད་ཁང་བསྐོ་བར་བྱའོ། །ས་དང་ཟངས་མའི་སྣོད་
སྤྱད་དག་སོ་སོར་བཞག་པར་བྱའོ། །ཆུ་ཉེ་བར་བཞག་པར་བྱའོ། །གར་བབ་བབ་ཏུ་མི་ལས་
-127



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཞག་གོ །དེའི་ཆེད་དུ་ཁང་བུ་བྱའོ། །གཙུག་ལག་ཁང་ལྷོ་ནུབ་ཀྱི་མཚམས་སུའོ། །སྐར་ཁུང་
གདོད་པ་དང་། སོ་ཕག་གི་གཅལ་དགྲམ་པ་དང་། ཆུ་ཁུང་གདོད་པ་དང༌། སྒོ་གདོད་པ་དང་།
སྒོ་གླེགས་དང་། ལག་ཟུངས་དང་། ཡང་མིག་གཟུག་པར་བྱའོ། །ཆུ་ཚགས་བཞག་པའི་ཕྱིར་
གདང་བུ་བྱའོ། །ཤིང་གི་ཁྲིའུ་དག་ལ་བཞག་གོ །ཡང་ན་སོ་ཕག་གི་སྟེགས་བུའི་སྟེང་དུའོ། །
གཞི་དག་ལའོ། །ཆུ་སྣོད་ནི་ཁྲུས་ཆུའི་ཆེད་ཀྱི་བར་ཡན་ཆད་ཀྱང་གཙང་སྦྲ་བྱའོ། །གཙང་བར་
བྱའོ། །གཏུང་བར་བྱ་བའི་ཆུ་ཡང་ངོ༌། །དེ་ལག་པ་དང་གོས་རུང་བ་མ་ཡིན་པ་དག་གིས་བྲིམ་
པར་མི་བྱའོ། །ཆུ་སྣོད་རྣམས་ཀྱི་ནང་དུ་དུས་དུས་སུ་སྦྱང་བར་བྱའོ། །ཟབ་མོ་རྣམས་ནི་པུ་
ཤེལ་ཙིའི་ཁྲུ་ད་དང་ཤིང་ངམ་འདབ་མའི་ཆང་བུའམ་རས་མ་ཤིང་བུའི་རྩེ་མོ་ལ་བཏགས་པས་
སོ། །དེ་ལ་ཟས་ཀྱི་འགྲམ་གཟེར་མི་བསྲུང་བ་ཉིད་དུ་མི་བྱའོ། །སྐམ་པར་ཡང་ངོ་། །དེའི་ཚེ་
བྲེལ་བར་མི་འགྱུར་བར་བྱ་བའི་ཕྱིར་གཅིག་ཅར་ཉིད་དུ་མི་བྱའོ། །ཆུ་དང་འབྲེལ་བའི་ལས་
ནི་གནས་པས་བྱ་བ་ཡིན་ནོ། །སྲོག་ཆགས་དང་བཅས་པའི་ཆུ་དང་འབྲེལ་བས་ཕྲན་ཚེགས་
ལ་སོགས་པའི་སྐབས་སོ། །སྲོག་ཆགས་དང་བཅས་པའི་ཆུ་ལ་སྤྱོད་པའི་ལྟུང་བྱེད་དོ། །
ཤེས་གཙོའོ། །ཞུགས་པའམ་ཕྱོགས་པ་ལའོ། །སྤྱོད་པ་ལའོ། །སྐྱེས་པ་དང་བུད་
མེད་ཀྱིའོ། ཁྱིམ་པ་ཉིད་དོ། །གནས་གཞན་ཉིད་ནའོ། །གཞན་མེད་པ་ཉིད་ཀྱིས་སྤྱད་དུ་རུང་
བ་ཉིད་ཡིན་ནའོ། །མངོན་སུམ་དུ་བརྣག་པས་འདུག་ནའོ། །ཉལ་པོ་བྱེད་པར་ཤོམ་པའི་ཁྱིམ་
ན་འདུག་པའི་ལྟུང་བྱེད་དོ། །
དབེན་པར་བརྣག་པས་འགྲེང་ནའོ། །སྐྱབས་ཡོད་པར་རོ། །གལ་ཏེ་འཇིགས་པའི་
དབང་གིས་མ་ཡིན་ནའོ། །ཚོར་བྱ་དག་དང་ཚོར་བྱེད་གཉིས་ཀྱིས་མ་ཚོར་ན་ཉེས་བྱས་ཀྱིའོ། །
གནས་གཞན་ལ་སེམས་གཏོད་པ་ཡང་ངོ༌། །འདི་ལ་མཐོང་བའི་སྤྱོད་ཡུལ་གྱི་མཐའ་ཚུན་ཆད་
ནི་གནས་ཀྱི་མཐའ་ཡིན་ནོ། །མཛོད་ནི་ཁོངས་སུ་གཏོགས་པ་ཉིད་ཡིན་ནོ། ཁྱིམ་གཞན་ནི་ཐ་
-128
༔



འདུལ་བ་མདོ་རྩ་བ།
དད་པ་ཉིད་ཡིན་ནོ། །ཉལ་པོ་བྱེད་པར་ཤོམ་པའི་ཁྱིམ་ན་འགྲེང་བའི་ལྟུང་བྱེད་དོ། །
ཕོ་ཡང་རུང་མོ་ཡང་རུང་བ་ལའོ། །ཉེ་དུ་དང་རབ་ཏུ་བྱུང་བ་ལ་ལྟོས་པ་དང་ནད་པ་
མ་གཏོགས་སོ། །རྟགས་འདི་དང་རབ་ཏུ་བྱུང་བ་འདི་མེད་པའི་གཅེར་བུའོ། །ལུས་སམ་ལུས་
དང་འབྲེལ་བར་རོ། །བཅའ་བར་བྱ་བ་དང་བཟའ་བར་བྱ་བ་དག་གོ །རུང་བ་དག་གོ །རང་
དང་དེ་ལའོ། །སྡིག་པ་ཅན་གྱི་ལྟ་བའི་རྣམ་པ་དང་དབྲལ་བ་ཉིད་ཀྱི་ཕྱིར་མ་གཏོགས་སོ། །
རང་གིས་སྦྱིན་ནའོ། །མི་རུང་བ་དག་ནི་ཉེས་བྱས་སོ། །སྦྱིན་དུ་འཇུག་ན་ཡང་ངོ༌། །རང་གིས་
ཞལ་ཏ་བྱས་ནའོ། །བགོ་བཤའ་བྱེད་ན་ཡང་ངོ་། །གཅེར་བུ་ལ་སྦྱིན་པའི་ལྟུང་བྱེད་དོ། །
གཡུལ་ལ་མངོན་པར་དགའ་བའི་དམག་དག་ལ་ལྟ་བའི་དོན་ཉིད་ཀྱིས་སོ། །རྒྱལ་
པོ་དང་བཙུན་མོ་དང་གཞོན་ནུ་དང་ཞང་བློན་དང་ཁྲོམ་གྱི་རུ་སྣ་དང་གྲོང་རྡལ་གྱི་མི་དང་
ལྗོངས་ཀྱི་མིས་བཀུག་པ་དང་བར་ཆད་བྱུང་བའི་དབང་ཉིད་མ་གཏོགས་སོ། །འཕགས་པའི་
ཉེ་འཁོར་གྱི་མཐའ་ལས་འདས་ཏེ་མཐོང་ནའོ། །དམག་ལ་ལྟ་བའི་ལྟུང་བྱེད་དོ། །
དེ་དག་མེད་པར་ཉིན་མཚན་ཉིད་ལས་ལྷག་པར་འདུག་ནའོ། །དགོས་པ་མེད་ན་
སྔ་མ་ལ་ཡང་ངོ༌། །དམག་གི་ནང་ན་འདུག་པའི་ལྟུང་བྱེད་དོ། །
དཔུང་གི་ཡན་ལག་རྣམས་ནི་བྱེད་པ་པོ་ཉིད་དོ། །བར་ཆད་ཀྱི་དབང་གིས་འགྲོ་བ་
མ་ཡིན་པ་ལའོ། །བསྡུས་པ་དང་སོ་སོ་བ་དག་གོ །སྟ་གོན་བྱས་པ་རྣམས་ཀྱི་དངོས་པོ་ལ་
དངོས་གཞིའོ། །སྦྱོར་བ་ལ་ནི་ཉེས་བྱས་ཀྱིའོ། །རེག་པ་དང་བཤམས་པ་དཀྲུགས་པ་དང་ལྟ་
བའི་ཕྱིར་འཕགས་ཤིང་ཉེ་འཁོར་གྱི་མཐའ་ལས་འདས་ཏེ་མཐོང་བ་ལྟ་བུ་ནི་དངོས་གཞི་དག་
ཡིན་ནོ། །མ་ཆས་པ་ཉིད་ལ་ནི་ན་སྨད་པ་ཉིད་དོ། །གླང་པོ་ཆེ་དང་རྟ་དང་བྱ་གག་དང་བྱ་ལ་བ་
ཀ་དང་བྱ་བརྟ་ཀ་དང་། སྐྱེས་པ་དང་བུད་མེད་འཐབ་པ་ལ་སོགས་པ་བྱ་བ་དང་བྱེད་དུ་གཞུག་
པ་དང་བལྟ་བར་མི་བྱའོ། །དཔུང་གི་ཡན་ལག་ཉམས་སུ་མྱོང་བའི་ལྟུང་བྱེད་དོ། །
-129



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རྙོག་པ་ཅན་པ་ཅན་གྱི་སེམས་ཉིད་ཀྱིས་དགེ་སློང་ཕ་རོལ་ལ་ལུས་སམ་དེས་འཕངས་
པའམ་དེ་དང་འབྲེལ་པ་དག་གང་ཡང་རུང་བ་ཐ་ན་རྐང་པའི་མཐེ་བོའམ་ཡུངས་ཀར་རམ་རྩྭ་
དག་གིས་བརྡེགས་ནའོ། །གཞན་དག་ལ་ཡང་ངོ༌། །རེག་ནའོ། །རྡེག་སྤྱད་རེ་རེ་ལའོ། །མ་
ཕོག་ན་ཉེས་བྱས་སོ། །བརྡེག་པར་བྱ་བ་གཞན་ཡིན་ལ་གཞན་ལ་བརྡེག་པར་མི་བྱའོ། །ཀ་བ་
ལ་བརྡེག་པར་མི་བྱའོ། །རྩིག་པ་དང་ས་དང་ཤིང་ལྗོན་པ་དང་གཞན་ལ་ཡང་མི་བྱའོ། །རྡེག་
པའི་ལྟུང་བྱེད་དོ། །
བརྡེག་པར་གཟས་ནའོ། །རྫས་རེ་རེ་ལའོ། །གཟས་པའི་ལྟུང་བྱེད་དོ། །
ཕམ་པར་འགྱུར་བ་དང་དགེ་འདུན་ལྷག་མ་དག་བཅབས་ནའོ། །བདེ་བ་ལ་མི་
རེག་པ་དང་དགེ་སྦྱོང་གི་ཚུལ་དང་ཚངས་པར་སྤྱོད་པའི་བར་ཆད་དང་དགེ་འདུན་འཁྲུག་ཏུ་
དོགས་པའི་དབང་ཉིད་མ་གཏོགས་པར་འཆབ་ནའོ། །ཉིན་མཚན་གྱི་མཐར་རོ། །སྔ་རོལ་དུ་
ནི་ཉེས་བྱས་སོ། །ལྟུང་བ་གཞན་ཡང་ངོ་། །གནས་ངན་ལེན་འཆབ་པའི་ལྟུང་བྱེད་དོ། །
ནད་ཀྱི་གཉེན་པོའི་དོན་ཉིད་མ་གཏོགས་པར་ཆེད་དུ་བསམས་ཏེ་སྦྱིན་པ་པོ་ཁྱིམ་པ་
ལ་ཟན་གཅོད་དུ་བཅུག་ནའོ། །ཟན་གཅོད་དུ་འཇུག་པའི་ལྟུང་བྱེད་དོ། །
སེངྒེ་ལ་རེག་པར་མི་བྱའོ། །སྟོན་པ་ཆོས་དང་དགེ་འདུན་དང་ཚངས་པ་མཚུངས་པར་
སྤྱོད་པ་རྣམས་ཀྱི་ཆོས་དང་ལྡན་པའི་བྱ་བའི་དོན་ཉིད་དང༌། ལྷུང་བཟེད་དང་ཚོན་གྱི་ལས་ལ་
བརྟག་པ་ནི་དུས་བྱིན་གྱིས་བརླབས་པ་ཡིན་ནོ། །ཡུན་རིང་དུ་བྱིན་གྱིས་བརླབ་པར་བྱའོ། །རྩེ
བ་ཉིད་ནའོ། །གཞན་ལ་གཏོང་བས་ཟླ་བ་དང་ཉི་མ་དང་མགལ་མེའི་འཁོར་ལོ་ལ་སོགས་པ་
བྱེད་པས་སོ། །མེས་སོ། །དུས་བྱིན་གྱིས་མ་བརླབས་པར་དགེ་སློང་ན་བའི་དབང་ཉིད་དུ་
གནས་པ་མ་ཡིན་པ་ལ་རེག་ནའོ། །རང་ངམ་བསྒོ་བས་སོ། །སྦར་བ་དང་གསོད་པ་དང་རེག་
པ་དང་། མ་རེག་པའི་བུད་ཤིང་བསྐུལ་བ་དང་བཅས་པ་འདྲེན་པ་དང་མདག་མེ་སྤུང་བ་དང་
-130



འདུལ་བ་མདོ་རྩ་བ།
འབྲུ་བ་དག་ལའོ། །མེ་མ་མུར་ནི་ཕྱེད་ཤི་བ་ཉིད་དོ། །མེ་ལྕེ་དག་ཀྱང་ངོ་། །དེར་བུད་ཤིང་
འཛུད་པ་དང་འབྱིན་པ་ནི་མེ་གཞན་གྱི་ཉེས་པ་ཡིན་ནོ། །སྐྱ་དང་སྤུ་དང་རུས་པ་དག་དང་སེན་
མོ་དང་། མཆིལ་མ་དང་སྣབས་དང་སྐྱུགས་པ་དང་རླུགས་པ་དང་མོན་སྲན་སྡེའུ་དང་མོན་སྲན་
གྲེའུ་དང་ཏིལ་དང་འབྲུ་མར་དང་སྦྲང་རྩི་དང་མར་དག་ནི་བུད་ཤིང་གི་ཕྱེད་ཉིད་དོ། །གཞན་
གྱི་བྱ་བ་གཞན་ལ་བྱིན་གྱིས་རློབ་པ་ནི་ཕྱེད་བྱིན་གྱིས་བརླབས་པ་ཡིན་ནོ། །མེ་ལ་རེག་པའི་
ལྟུང་བྱེད་དོ། །
དགེ་སློང་གི་དོན་གྱི་ཆེད་ཀྱི་ལས་བྱས་པ་ལ་འདུན་པ་ཕུལ་བ་ཕྱིར་བསྒྱུར་བའི་ཕྱིར་
སྨྲས་ནའོ། །འདུན་པ་ཕྱིར་བསྒྱུར་བའི་ལྟུང་བྱེད་དོ། །
ཟླ་བ་དང་ཉི་མ་མ་གཏོགས་པའི་སྣང་བ་དང་བཅས་པའི་གནས་ཀྱི་ཕྱོགས་སུ་ཉལ་
བར་མི་བྱའོ། །ནད་པ་དང་ནད་གཡོག་གི་དབང་ཉིད་མ་གཏོགས་སོ། །འདི་ལ་ཁ་ཅིག་ནི་
ལྟུང་བྱེད་ཅེའོ། །ཉལ་བ་མ་ཡིན་པ་ནི་ཕྱེད་ཉིད་དོ། །ཉིན་མོ་ཐ་དད་པ་ཉིད་ཀྱང་ངོ༌། །ཕལ་
ཆེར་གཡོགས་པ་དང་བསྐོར་བ་ནི་གནས་ཀྱི་མཐའ་ཡིན་ནོ། །དེའི་སྒོ་ངོས་དང་འབྲེལ་བའི་ཉེ་
འཁོར་གནས་སུ་གྱུར་པ་ནི་དེའི་ཁོངས་སུ་གཏོགས་པ་ཉིད་ཡིན་ནོ། ཁྱེར་གཞན་བར་མ་ཆོད་
པ་སྒོ་དེ་དང་འབྲེལ་བ་ཡང་ངོ༌། །ཉེ་འཁོར་དང་བཅས་པ་ནས་གནས་ཁང་ཙམ་གྱི་ཕ་རོལ་ན་
ཐ་དད་པར་གྱུར་ཅིང་གནས་པ་ནི་མ་ཡིན་ནོ། །ཤིང་ལྗོན་པའི་དྲུང་དང་རྩིག་པའི་བར་དང་
ཚང་ཚིང་གི་དྲུང་དག་ནི་ཕྱེད་ཉིད་དོ། །ཐིབས་པོ་དང་བཅས་པ་དག་ཏུ་བུད་མེད་དང་ལྷན་
ཅིག་ཉལ་བ་ཡང་ངོ༌། །འདི་ལ་བྱ་གག་འཕུར་ནས་བབས་པར་གྱུར་པའི་ལམ་ནི་བར་དུ་ཆོད་
པར་གྱུར་པ་ཉིད་ཡིན་ནོ། །ནང་གཅིག་ཏུ་རྒྱུ་ཞིང་བར་ན་གནས་གཞན་མེད་པ་མ་ཡིན་པ་ཅན་
ཉིད་ལ་ནི་གཡོགས་པ་ཐམས་ཅད་གཅིག་པ་ཉིད་ཡིན་ནོ། །རང་གི་ཆར་གཏོགས་པའི་སྒོ་
བཅད་པས་བཅད་པ་ལ་ནི་ཉེ་འཁོར་ཡང་ཐ་དད་པ་ཉིད་དོ། །ལྟུང་བ་འབྱིན་པར་བྱེད་པ་དགེ་ར
3
པ
-131



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསློང་གིས་བསྲུངས་པ་ཉིད་དང་བུད་མེད་བདག་པོས་བསྲུངས་པ་ཉིད་ནི་དེ་དང་འདྲའོ། །རིམ་
པར་གཞན་ལ་སྐས་སྟེང་དུ་བརྟུལ་བ་ཉིད་དོ། །གཞན་གནས་མ་ཡིན་པ་ཉིད་ལ་ནི་ན་སྨད་དོ།།
བསྙེན་པར་མ་རྫོགས་པ་དང་ལྷན་ཅིག་གནས་གཅིག་ཏུ་མཚན་མོ་གསུམ་པ་ལ་ཉལ་ནའོ། །
མཐར་རོ། །མདུན་རོལ་དུ་ནི་ཉེས་བྱས་སོ། །ལམ་གྱིས་དུབ་པ་བན་བ་ལ་ནི་ཉེས་པ་མེད་དོ།།
མཐར་ཡང་དེ་བཞིན་ནོ། །དགེ་སློང་གིས་བྱར་མི་རུང་བ་ཡོད་ན་དེ་སྒྲུབ་པར་བྱེད་པ་དང་ལྷན་
ཅིག་པའི་ནད་པ་དང་ནད་གཡོག་ལ་ཡང་ངོ༌། །དགེ་ཚུལ་དང་ཡང་ངོ་། །དེ་དང་ལྡན་པ་དེ་
ལའོ། །གནས་དེ་ན་དགེ་སློང་སྡིག་ཅན་ཉེ་བར་གྱུར་པ་ཉིད་ནའོ། །དེ་སྤྲུགས་པ་ལ་འབད་པ
བྱས་སམ་བྱེད་པ་ལའོ། །གནས་པར་ཁས་བླངས་ན་དུས་ཕྱི་མ་དང་སྔ་མའི་གཉིས་པོ་དག་ལ་
བབ་པ་ནའོ། །དེས་ལྷག་པར་གནས་པར་མི་བྱ་བ་ཉིད་དོ། །གནས་པར་ཁས་བླངས་པ་སྔ་མ་
ནི ཤོས་མི་བྱ་བ་ཉིད་དོ། །སྔ་མ་ནི་མི་བསྲུང་བར་བྱ་བ་ཉིད་དོ། །དེས་དགེ་ཚུལ་ཉེ་བར་མ་
བཞག་པ་ཉེ་བར་བཞག་པར་མི་བྱའོ། །ལམ་དུ་དགེ་ཚུལ་གཉིད་བྲོ་བས་བརྙ་བར་གྱུར་ན་
མདུན་དུ་བཏང་སྟེ་འགྲོ་བར་བྱའོ། །གལ་ཏེ་བྲུ་བ་ཚ་བར་གྱུར་ན་དེ་ལ་ནངས་པར་གྱི་དུས་སུ་
ཁ་ཟས་སྦྱིན་པར་བྱའོ། །གལ་ཏེ་དྲོ་ཀར་ཡང་ན་དེའི་ཚེ་ཡང་ངོ༌། །བསྙེན་པར་མ་རྫོགས་པ་
དང་ལྷན་ཅིག་ཉལ་བའི་ལྟུང་བྱེད་དོ། །བྱེ
ཇི་ལྟར་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་གང་དག་
ཡིན་པ་དེ་དག་བརྟེན་ཀྱང་བར་དུ་གཅོད་པར་མི་འགྱུར་རོ། །དེ་ལྟར་བཅོམ་ལྡན་འདས་ཀྱིས་
ཆོས་བསྟན་པ་བདག་གིས་ཤེས་སོ་ཞེས་བྱ་བ་ལ་སོགས་པར་འཇུག་པའི་ཚིག་མི་གཏོང་བ་
ལའོ། །དེ་ལ་གསོལ་བས་སྨད་པ་ཉིད་བྱས་ཏེ་དེའི་འོག་ཏུའོ། །ལྟ་བའི་རྣམ་པ་མི་གཏོང་བའི་
ལྟུང་བྱེད་དོ། །
ཤེས་གཙོའོ། །དེ་སྐད་སྨྲ་བས་སྤངས་པ་ཕྱིར་བཅོས་པ་ཉིད་མ་བྱས་པའི་དགེ་སློང་
-132



འདུལ་བ་མདོ་རྩ་བ།
ལའོ། །ལུང་དབོག་པ་དང་དམིགས་ཀྱིས་འདྲི་བ་དང་གནས་དང་རྗེས་སུ་བསྟན་པ་དང་
གདམས་ངག་སྦྱིན་ནའོ། །ལྟ་བ་སྨྲ་ནའོ། །ཟང་ཟིང་གི་ལོངས་སྤྱོད་བྱེད་ནའོ། །བསྙེན་བཀུར་
བདག་གིར་བྱེད་ནའོ། །གནས་སུ་ལྷན་ཅིག་ཉལ་ན་ཡང་ངོ༌། །མཐར་རོ། །མཚན་མོའིའོ། །
གཞན་གྱིས་བསྲུལ་ན་ཡང་ངོ་། །ནད་པ་དང་ལྟ་བ་དང་དབྲལ་བར་གཏོགས་པའི་དོན་གྱིས་ནི་
མ་གཏོགས་སོ། །སྤངས་པའི་རྗེས་སུ་ཕྱོགས་པའི་ལྟུང་བྱེད་དོ། །
ཚིག་དེ་ཉིད་ལ་ཞུགས་པ་མི་གཏོང་ན་དགེ་ཚུལ་བསྙིལ་བར་བྱའོ། ཁྱོད་ལ་དང་
པོར་གསོལ་བ་དང་བཞིའི་ལས་དང་དེའི་འོག་ཏུ་བསྙིལ་བ་རྩོམ་མོ་ཞེས་བྱ་བ་དང་། གསོལ་
བ་བྱས་སོ། །ལས་བརྗོད་པ་དང་པོ་དང་གཉིས་པ་ཡང་བྱས་ཟིན་གྱི་སྡིག་པ་ཅན་གྱི་ལྟ་བའི་
རྣམ་པ་འདི་ལྟ་བུ་འདི་ཐོངས་ཤིག་ཅེས་རེ་རེའི་མཐར་དགེ་སློང་གིས་དེ་ལ་བསྒྲག་པར་བྱའོ།།
བཏང་ན་ཕྱི་མ་མི་བྱའོ། །དགེ་ཚུལ་བསྙིལ་བ་ཉིད་དོ། །བསྙིལ་བ་སྡུད་པའི་ལྟུང་བྱེད་དོ། །
སྔོན་པོའམ་དམར་པོའམ་ངུར་སྨྲིག་གིས་ཁ་མ་བསྒྱུར་བ་རང་གི་གོས་ཐ་ན་ལྷུང་
བཟེད་ཀྱི་ཁ་གཡོགས་དང་སྣོད་དང་རྐང་པའི་འབོབ་དང་སྐ་རགས་དག་གི་བགོ་བ་ལ་སོགས་
པ་ལ་ཡོངས་སུ་ལོངས་སྤྱད་ནའོ། །སྡེ་པ་གཞན་གྱི་ནི་ཡང་རུང་བར་བྱ་མི་དགོས་པ་ཉིད་ཡིན་
ནོ། ཁྱིམ་པས་བསྐུས་པ་ལ་ཡང་མི་དགོས་སོ། ཁ་དོག་ཆེན་པོ་ཁ་བསྒྱུར་བའི་གོས་བསྟེན་
པར་མི་བྱའོ། ཁྱིམ་པའི་གོས་ཀྱང་མི་བྱའོ། །གཙུག་ལག་ཁང་གི་ནང་དུ་ངུར་སྨྲིག་གིས་
གཡོགས་ཏེ་བསྟེན་པར་བྱའོ། །ལམ་དུ་གོས་བརྙས་པ་ནི་ཐུན་མོང་ཉིད་དོ། །གྲོགས་དག་དང་
ངོ༌། །དགེ་སློང་དང་དགེ་ཚུལ་དག་དང་ངོ་། །གཅིག་ཉིད་ཡིན་ན་རྒན་རབས་ནས་བརྩམས་ཏེ་
ཇི་སྲིད་དུ་སླེབ་པའི་སྟེང་དུ་གཡོགས་སོ། །དམིགས་ཀྱིས་མ་བསྔོས་ན་གཞན་ལས་གྱོན་ཏེ་
བཅག་པར་མི་བྱའོ། །བསོད་ནམས་འདོད་པས་མགྲོན་དུ་བོས་ན་ཁ་ཚར་མ་བཅད་པ་མན་
ཆད་སར་པ་ལ་ནི་མི་རྟག་པས་ཉེན་པར་འགྱུར་བའི་ཡིད་ལ་བྱེད་པས་སྟེང་དུ་བརྫི་བར་བྱའོ།།
-133



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཁ་མ་བསྒྱུར་བའི་གོས་གྱོན་པའི་ལྟུང་བྱེད་དོ། །
རིན་པོ་ཆེ་རང་གི་མ་ཡིན་པ་དང་དེར་སྨོས་པ་ལ་རེག་གམ་རེག་ཏུ་བཅུག་ན་བྱེད་པ་
པོ་ཡིན་ནོ། །དེ་ནི་གཡུལ་དུ་སྤྱད་པའི་མཚོན་ཆ་དང་རོལ་མོར་སྤྱད་པའི་ལག་ཆའོ། །དགོས་
པའི་ཕྱིར་རུང་བ་ཉིད་དུ་གྱུར་པ་ནི་དངོས་གཞིའོ། །གྱུར་པ་མ་ཡིན་པ་ནི་ཉེས་བྱས་ཀྱིའོ། །
གཙུག་ལག་ཁང་དང་དེའི་ཉེ་འཁོར་ན་འདུག་པ་ལ་བདག་གིར་བྱ་བ་དང་མ་འབྲེལ་བར་རྫས་
ཆུད་མི་ཟ་བར་བྱ་བའི་སེམས་ཀྱིས་ནི་མ་གཏོགས་སོ། །དེ་ཡལ་བར་མི་དོར་རོ། །དེ་ཞག་
བདུན་ནམ་བརྒྱད་དུ་བསྡུ་སྐྱོག་བྱའོ། །འགྲོ་བའི་ལམ་གཡོགས་སུ་སའམ་ལོ་མའི་ཚོགས་
དག་གིས་གཡོགས་པར་བྱའོ། །བདག་པོ་རྟགས་ཐམས་ཅད་ལ་མ་ཕེབས་པར་ཁོ་བོའི་ཡིན་
ནོ་ཞེས་ཟེར་བ་ལ་སྦྱིན་པར་མི་བྱའོ། །འོངས་པར་མ་གྱུར་ན་དེའི་འོག་ཏུ་དགེ་འདུན་གྱི་མཛོད་
དུ་གཞུག་པར་བྱའོ། །ཟླ་བ་དྲུག་གི་མཐའ་ཚུན་ཆད་དུ་བཅང་བར་བྱའོ། །དེའི་འོག་ཏུ་མ་
འོངས་ན་སངས་རྒྱས་སམ་དགེ་འདུན་གྱི་རིས་གང་ནས་རྙེད་པ་དེར་སྤྱད་དུ་རུང་ངོ༌། །དེ་རུང་
བ་ཉིད་མ་ཡིན་ན་དེས་རུང་བ་བརྟན་པོ་ཉོ་བར་བྱའོ། །གལ་ཏེ་དེའི་ཚེ་བདག་པོ་འོངས་པ
གྱུར་ན་རྗེས་སུ་གནང་བ་གསོལ་ཏེ་མི་སྟེར་ན་སྦྱིན་པར་བྱའོ། །གལ་ཏེ་སྐྱེད་སློང་ན་ཁོ་བོ་ཅག་
གིས་ཡོངས་སུ་བསྐྱང་བ་གང་ཡིན་པ་དེ་ཉིད་དྲིན་ཆེ་བར་མི་སེམས་སམ་ཞེས་བརྗོད་པར་
བྱའོ། །ནོར་བུ་ལ་སོགས་པ་ལ་ནི་བདར་བ་དང་ཕུགས་པ་ཉིད་དུ་རུང་བ་ཉིད་ཡིན་ནོ། །
མགུལ་རྒྱན་དང་གདུ་བུ་རྒྱན་ཅན་དང་དཔུང་རྒྱན་དང་དོ་ཤལ་དང་སེ་མོ་དོ་ཉིད་དུ་གནས་པ་
ཡང་ངོ་། །པི་ཝང་དང་འོད་མ་དང་བལ་ལ་རི་དང་མ་ཧ་ཏི་དང་སུ་གྷོ་ཤ་རྣམས་ནི་རྒྱུད་དང་
བཅས་པ་ཉིད་ནའོ། །དུང་དང་རྔ་བོ་ཆེ་དང་རྔ་པ་ཊ་ཧ་དང་རྫ་རྔ་རྣམས་ནི་སྒྲ་འབྱིན་ནའོ། །
གཞུ་ནི་རྒྱུད་དང་བཅས་པ་ཉིད་ནའོ། །རལ་གྲི་དང་རལ་གྲི་ཀྱོག་པོ་དང་རལ་གྲི་སོ་གཅིག་པ་
དང་འཕང་མདུང་དང་མདུང་དང་ལྕགས་ཀྱུ་རྣམས་ནི་དེ་དག་ཉིད་ཡིན་ནའོ། །མདའ་དང་ས་པར་
-134



འདུལ་བ་མདོ་རྩ་བ།
ལྕགས་མདའ་དང་མདའ་ཕྱེད་ལྕགས་ལས་བྱས་པ་རྣམས་ནི་མདེའུ་དང་བཅས་པ་ཉིད་ནའོ།།བ
སྐུ་གཟུགས་ནི་སྐུ་གདུང་དང་བཅས་པ་ཉིད་ནའོ། །དེ་ལ་སྟོན་པའི་འདུ་ཤེས་ཉེ་བར་བཞག་ན་
ཉེས་པ་མེད་དོ། །ནོར་བུ་མཆིང་བུ་དང་སོག་མའི་ཕྲེང་བ་དང་མཆུ་སྦྲང་དང་རྫ་རྔ་ཁ་གཅིག་པ་
དང་གཞུ་དང་མདའ་ལྟར་བཅོས་པ་རྣམས་ནི་ཕྱེད་ཉིད་དོ། །གསེར་གྱི་སྟེགས་བུ་ནི་མི་རུང་བ་
ཉིད་དོ། །འཇིགས་པར་གྱུར་ན་རང་གི་ལ་མི་གནོད་ན་དགེ་འདུན་གྱི་དང་མཆོད་རྟེན་གྱི་
དབྱིག་དང་གསེར་སྦས་སམ་ཁྱེར་ཏེ་འགྲོ་བར་བྱའོ། །དད་པ་ཅན་ནམ་དགེ་ཚུལ་གྱིས་སོ། །
མེད་ན་རང་གིས་སོ། །དེར་བསྐོ་བར་བྱའོ། །བྲལ་ན་སྦྱིན་ནོ། །བྲུ་བ་ཡང་དེ་དང་འདྲའོ། །མི་
མ་ཡིན་པའི་གནས་ན་གལ་ཏེ་དེ་དག་གི་བསོད་ནམས་ཀྱིས་བྱུང་བ་རིན་པོ་ཆེའི་རང་བཞིན་གྱི་
ས་གཞི་དང་ཐེམ་སྐས་ལ་སོགས་པ་ལ་ནི་ཉེས་པ་མེད་དོ། །ཟན་གྱི་ཕྱིར་སྣོད་གཞན་མེད་ན་
རིན་པོ་ཆེ་ལས་བྱས་པ་ཡང་ངོ༌། །འདུག་པའི་ཕྱིར་མལ་ཆ་དང་སྟན་ལ་ཡང་ངོ་། །བཞོན་པས་
འགྲོ་བར་བྱའོ། །ཆོས་དང་ལྡན་པའི་དོན་གྱི་དབང་ཉིད་ཀྱིས་སོ། །ཆ་སྒེག་དང་ལྡན་པ་ཉིད་
ཀྱིས་མི་བྱའོ། །རྒས་པ་དང་ན་བ་དག་ལས་གཞན་པས་མི་བྱའོ། །ཆོས་ཉན་དུ་གཞུག་པའི་
ཕྱིར་རིན་པོ་ཆེ་ལས་བྱས་པའི་སེང་གེའི་ཁྲི་ལ་མི་རྟག་པས་ཉེན་པར་འགྱུར་བའི་ཡིད་ལ་བྱེད་
པས་འདུག་པར་བྱའོ། ཁྱིམ་གཞན་དུ་དེས་བཤམས་པ་ན་གསེར་དང་དངུལ་གྱིས་སྤྲས་པ་
དྲིལ་བུ་གཡེར་ཀས་བཤིབས་པའི་གོས་དག་ལ་ཁྱིམ་པའི་ཡིན་ནོ་སྙམ་དུ་ཤེས་པར་བྱས་ནས་
ཀྱང་ངོ༌། །དེ་ལ་ནོར་བུས་སྤྲས་པ་གསེར་དང་དངུལ་གྱིས་བརྒྱན་པ་དག་ལ་ཡང་ངོ་། །དེ་དག་
བྲུབ་པར་བྱའོ། ཁྱིམ་པ་དང་དགེ་ཚུལ་མེད་ན་སངས་རྒྱས་ཀྱི་སྐུ་གཟུགས་ལ་སྟོན་པའི་འདུ་
ཤེས་ཉེ་བར་བཞག་པ་རྣམས་ཀྱིས་ཆོས་དང་ལྡན་པའི་དོན་གྱི་དབང་ཉིད་ཀྱིས་རེག་པ་ལ་མི་
རུང་བ་ཉིད་མེད་དོ། །དེའི་རྫས་ལ་ཡང་ངོ༌། །རྒྱན་གདགས་པ་བསྟེན་པར་མི་བྱའོ། །རྒྱ་
བཅང་བར་བྱའོ། །གདགས་སུ་མི་རུང་བའོ། །རོ་ཉེའམ་ཟངས་སམ་ར་གན་ནམ་ཁར་བའམ་ཟ
-135



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རྒྱ་སྐྱེགས་ཀྱི་ཚིགས་མའམ་ཤིང་ངམ་རྡོའམ་སའམ་བ་སོའམ་རྭ་དག་ལས་བྱས་པའོ། །རྟགས་
ནི་དགེ་འདུན་གྱི་ལ་ནི་དབུས་སུ་འཁོར་ལོ་ངོས་གཉིས་སུ་རི་དྭགས་འོག་ཏུ་གཙུག་ལག་ཁང་
བདག་པོའི་མིང་བྲིའོ། །གང་ཟག་གི་ལ་ནི་རུས་པའི་ཀེང་རུས་སམ་མགོའི་ཐོད་པའོ། །སོ་
མང་གིས་སྐྲ་བཤད་པར་མི་བྱའོ། །དེ་ནི་དཔེའོ། །མེ་ལོང་གིས་བཞིན་བལྟ་བར་མི་བྱའོ། །ཆུ་
ཡན་ཆད་ཀྱིས་སོ། །ཆུ་བརྟག་པའི་ཆེད་ཉིད་དང་གཉེར་མ་དང་རྨ་དང་སྐྲ་དཀར་བལྟ་བ་དང་
སྔ་ཕྱིའི་མཚན་མ་གཟུང་བ་ལ་ནི་ཉེས་པ་མེད་དོ། །འཕྲལ་རིས་གསུམ་བསྟེན་པར་མི་བྱའོ། །
གི་ཝང་གིས་བསྐུ་བ་བསྟེན་པར་མི་བྱའོ། །དྲི་དག་གིས་ཀྱང་མི་བྱའོ། །བསོད་ནམས་འདོད་
པས་རྐང་པ་གཉིས་ལ་ལུས་བསྐུ་བའི་དྲིས་སྐུད་པ་བསྟེན་པར་བྱའོ། །དེའི་མདུན་དུ་དོར་བར་
མི་བྱའོ། །དེ་དག་བསྐུས་པ་དགེ་འདུན་གྱི་ནང་དུ་འདུ་བར་མི་བྱའོ། ཁྱིམ་པ་དག་ལ་ཆོས་
བསྟན་པར་མི་བྱའོ། ཁྱིམ་བདག་ཏུ་འགྲོ་བར་མི་བྱའོ། །མཇུག་ཏུ་ཁྲུས་བྱའོ། །དེ་དག་བླང་
བར་བྱའོ། །ཕྲེང་བའི་རྒྱུད་དག་ཀྱང་ངོ༌། །མཆོད་རྟེན་ལ་དབུལ་བར་བྱའོ། །ཉན་ཐོས་ཀྱི་ལ་
ཡང་ངོ༌། །སྦྱིན་པར་བྱེད་པ་མངོན་པར་མ་དད་ན་མགོ་ལོགས་སམ་རྐང་པ་ལོགས་སུའོ། །
སྒོའི་བྱད་སྟེད་མ་ཡིན་པར་བྱའོ། །རྩིག་པ་ལའོ། །དེར་ཁབ་བམ་ཚེར་མ་བཙུགས་པ་ལ་མེ་
ཏོག་ཕྲེང་རྒྱུད་དག་དཔྱོང་པར་བྱའོ། །མིག་ལ་ཕན་པའི་དྲི་ཞིམ་པོ་དུས་དུས་སུ་བསྣམ་པར་
བྱའོ། །བྲམ་ཟེའི་སྲད་བུ་ཐོགས་པ་བསྟེན་པར་མི་བྱའོ། །སྔགས་སྐུད་ཀྱང་ངོ་། །ནད་པ་ནི་མ་
གཏོགས་སོ། །གསོ་བའི་ཕྱིར་ནི་དཔུང་པ་གཡོན་པར་རོ། །གར་བབ་བབ་ཏུ་མི་དོར་རོ། །
གལ་ཏེ་ལྷག་མ་དང་བཅས་པར་གྱུར་ན་ཆོས་གོས་ཀྱི་ཐ་མའམ་སྐ་རགས་ལ་གདགས་པར་
བྱའོ། །གལ་ཏེ་མ་གྱུར་ན་ཀ་བའམ་རྩིག་པའི་གསེབ་ཏུ་གཞུག་གོ །གར་དང་གླུ་དང་རོལ་མོ་
ཀུན་ཏུ་སྤྱད་པར་མི་བྱའོ། །བསླབ་པར་མི་བྱའོ། །བཟླས་པར་མི་བྱའོ། །བལྟ་བའི་ཕྱིར་འགྲོ་
བར་མི་བྱའོ། །དགེ་སློང་མ་ཀུན་ཏུ་གར་བྱེད་དུ་མི་གཞུག་གོ །སྟོན་པའི་ཡོན་ཏན་ཡང་དག་
-136



འདུལ་བ་མདོ་རྩ་བ།
པར་པར་བསྒྲགས་པ་དང་། རྒྱུན་ཆགས་གསུམ་པ་གདོན་པ་ལ་དབྱངས་ཀྱི་ང་རོ་བྱའོ། །དེ་དག་
དབེན་པའི་ཕྱོགས་སུ་བསླབ་པར་བྱའོ། །མཐོ་འཚམས་པ་དང་ཀུན་ཏུ་རྩེ་བ་དང་ཀུན་ཏུ་ཅ་ཅོ་
འདོན་པ་དང་རྒོད་པ་དང་དྲེགས་པ་དང་ལུས་ལ་རྡེག་པ་དག་མི་བྱའོ། །རྒོད་པའི་བསམ་པས་
ལུས་དང་ངག་གི་རྣམ་པར་འགྱུར་བ་མི་བྱའོ། །འདྲེས་པ་ནི་ཆར་སྡོམ་མོ། །སྣོད་བརྒྱུད་པས་
ཟས་ཀྱི་བྱ་བ་མི་བྱའོ། །མེ་ཏོག་རྣ་རྒྱན་བརྒྱུ་བར་མི་བྱའོ། །གདགས་པར་མི་བྱའོ། །ངོ་སོ་
ལས་བྱུང་བ་སྦྱིན་པར་མི་བྱའོ། །མི་རིངས་པར་རྒྱུག་པར་མི་བྱའོ། །མྱུར་བ་དང་མཆོངས་
མི་བྱའོ། །བརླ་དང་ལག་པ་ཉ་ལྟར་སྐོར་བ་བསྐོར་བར་མི་བྱའོ། །ཆུར་གསེག་མ་གདབ་པར་
མི་བྱའོ། །ཆུར་རྫ་རྔ་ཁ་གཅིག་པ་དང་རྔ་བོ་ཆེ་ལྟར་བརྡུང་བར་མི་བྱའོ། །རྫབ་ལ་ཕྱིལ་མོ་ཉུག་
པར་མི་བྱའོ། །གླང་པོ་ཆེའི་སྐད་དང་རྟའི་སྐད་དང་ཁྱུ་མཆོག་གི་སྐད་དང་རྨ་བྱའི་སྐད་དང་ཁུ་
བྱུག་གི་སྐད་མི་དབྱུང་ངོ་། ཁས་དུང་དང་སིལ་ཀྲོལ་དང་རྔ་བོ་ཆེའི་སྐད་མི་བྱའོ། །ལོངས་པའི
གཞིར་གཏོགས་པའི་ལྟུང་བྱེད་དོ། །
འདུལ་བའི་མདོ་བམ་པོ་ལྔ་པ། སོ་ག་རྣམས་ཀྱི་ཟླ་བ་ལྷག་མ་ཕྱེད་དང་གཉིས་
དང་། དབྱར་རྣམས་ཀྱི་དང་པོ་ལས་སོ། །གོས་མེད་པའི་ཟས་གཉིས་པ་རྙེད་པའི་རྣམ་པ་གང་
ཡིན་པལའོ། །རླུང་གིས་མི་བསྐྱོད་པ་ལའོ། །གོས་ཀྱི་གྲྭ་བསྒུལ་བ་ནི་དེའི་མཐའ་ཡིན་ནོ། །
ཆར་གྱིས་མ་ཕོག་པ་ལའོ། །དེའི་ཐིགས་པ་གཉིས་ཀྱིས་ཕོག་པའོ། །ལུས་ལའོ། །གཞན་གྱི་
དུས་སུ་ཁྲུས་ཀྱི་ཉིན་མོ་མ་ཡིན་པ་ཞག་བཅོ་ལྔའི་མདུན་རོལ་དུ་ཁྲུས་བྱེད་ནའོ། །དབང་
བསྐུར་བས་སམ་འཇུག་པས་སོ། །ལྟེ་བར་སོན་ནའོ། །མདུན་རོལ་དུ་ནི་ཉེས་བྱས་སོ། །ཆུ་མ་
ཡིན་པས་ཀྱང་ངོ༌། །ཐམས་ཅད་ལ་དུས་དག་ཡོད་ཀྱང་བྱིན་གྱིས་མ་བརླབས་ནའོ། །དོན་
གཞན་ལ་གཞོལ་བས་ཆུ་ཉམས་སུ་མྱོང་བ་ནི་ཁྲུས་མ་ཡིན་ནོ། །དེའི་ཕྱིར་མ་བསམས་པར་སུ
བརྒལ་བ་དང་རྐྱལ་བ་ལ་གདབ་པ་དག་ལ་ནི་ལྟུང་བ་མེད་དོ། །ཨ་མྱ་པ་རན་ཏའི་ཡུལ་དག་
-137



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ན་ནི་འདི་མེད་པར་ཤེས་པར་བྱའོ། །ཆོ་ག་བཙན་པོ་ཡོད་ན་བག་ཡངས་སུ་བྱ་བ་ལ་བརྟེན་པོ
པར་མི་བྱའོ། ཁྲུས་བྱེད་པའི་ལྟུང་བྱེད་དོ། །
གསོད་པའི་སེམས་ཀྱིས་དུད་འགྲོ་ལ་བསྣུན་ནའོ། །གཞི་དེས་དེའི་ཚེའམ་གཞན་
གྱི་ཚེ་ཤི་ནའོ། །སེམས་ཅན་གྱི་གཟུགས་སེམས་ཅན་མ་ཡིན་པ་ལ་ནི་ཉེས་བྱས་བྱེད་པ་ཉིད་
དོ། །དུད་འགྲོ་གསོད་པའི་ལྟུང་བྱེད་དོ། །
ཁྱོད་བསྙེན་པར་རྫོགས་པ་མ་ཡིན་ཅིང་ཕམ་པར་འགྱུར་བ་བྱུང་ངོ་ཞེས་བྱ་བ་ལ་
སོགས་པ་དགེ་སློང་མ་ཡིན་པའི་དོན་གྱིས་འགྱོད་པ་བསྐྱེད་ནའོ། །དགེ་སློང་ལའོ། །བདེ་བ་
ལ་མི་རེག་པ་བསྐྱེད་པའི་སེམས་ཀྱིའོ། །བཞད་གད་ཀྱིས་ཀྱང་ངོ༌། །འགྱོད་པ་མ་སྐྱེས་ན་ཡང་
ངོ༌། །གཞན་གྱིས་ནི་ཉེས་བྱས་སོ། །འགྱོད་པ་བསྐྱེད་པའི་ལྟུང་བྱེད་དོ། །
དགེ་སློང་ལ་སོར་མོའམ་ཁུ་ཚུར་རམ་གྲུ་མོའམ་ཕྲག་པའམ་མགོའམ་གློའམ་རྒྱབ་
བམ་སྐེད་པའམ་བརླའམ་པུས་མོའམ་བྱིན་པའམ་རྐང་པའི་མཐེ་བོ་ལ་སོགས་པ་དག་གིས་ག་
ག་ཚིལ་བྱེད་པས་རེག་ནའོ། །སྐྱི་གཡའ་བར་བྱ་བའི་སེམས་ཀྱིས་སོ། །དེའི་ཕྱིར་རྨ་དང་སྦྲང་
བུ་དང་འབྲུམ་བུ་དང་སྨེ་བ་དང་སྤྱིའི་ཚོམས་བསྟན་པ་ལ་ནི་ལྟུང་བ་མེད་དོ། །རེག་བྱེད་གཅིག་
གམ་དུ་མ་ཉིད་ལའོ། །ག་ག་ཚིལ་བྱེད་པའི་ལྟུང་བྱེད་དོ། །
ཆུའི་ཡུལ་ལ་རྩེ་བ་རྗེས་སུ་སྒྲུབ་ནའོ། །ཞུགས་ཤིང་ནུབ་པ་དང་འབྱུང་བ་དང་ངོགས་
གཞན་དུ་བརྒལ་བ་དང་རྒྱུན་ཕྱོགས་དང་རྒྱུན་ལས་བཟློག་ཕྱོགས་སུ་རྩོལ་བ་དང་ཆུ་ལ་རྔ་བོ་
ཆེ་དང་རྫ་རྔ་ཁ་གཅིག་པའི་སྒྲ་འབྱིན་པ་དང་གསེག་མ་འཁྲབ་པ་དང་འཕེན་པ་དང་ཁོར་ཡུག་
དང་རྡོ་རྗེ་དང་ཁྲོན་པ་དང་དབའ་ཀློང་དང་ཆུ་སྲུབས་འདྲེན་པ་དག་བྱེད་ན་དངོས་གཞིའོ། །
བེམ་རྟོལ་གྱིས་བརྡེགས་ན་ཉེས་བྱས་སོ། །བུམ་པ་དང་ཕྲུ་བ་དང་རིལ་བ་དང་ཁམ་ཕོར་དང་
བུ་རམ་གྱི་ཁུ་བ་འཛག་པ་དང་སྲན་ཚོད་དང་འུ་ཤ་དང་ཐང་ཚ་བ་ཉིད་ཡོད་པ་ལ་ཡང་ངོ་། །ཆུ་
-138



འདུལ་བ་མདོ་རྩ་བ།
མ་ཡིན་པ་ལ་རྩེ་བ་ཡང་ངོ་། །དེ་ལྟ་བུ་ལ་བྱེད་དུ་བཅུག་པ་ནི་དེ་དང་འདྲའོ། །རྒོད་པས་དགའ་
བ་ཉམས་སུ་མྱོང་བར་བྱ་བའི་འདུན་པས་སོ། །དེའི་ཕྱིར་སིམ་པར་འདོད་པས་བརྒལ་བ་ལ་
སོགས་པ་ལ་ནི་ལྟུང་བ་མེད་དོ། །རྒྱལ་སློབ་པ་ཐད་ཀའམ་ལྟག་འོག་ཏུ་རྩོལ་བ་ལ་ཡང་ངོ་། །
གྲང་བར་འདོད་པས་ཚ་བ་དག་ལ་རི་མོ་འདོད་པ་ལ་ཡང་ངོ༌། །ཆུ་ལ་རྩེ་བའི་ལྟུང་བྱེད་དོ། །
བུད་མེད་དང་ལྷན་ཅིག་གནས་གཅིག་ཏུ་གཉིད་ལོག་ནའོ། །མཚན་མོའོ། །མཐར་
རོ། །མདུན་རོལ་དུ་ནི་ཉེས་བྱས་སོ། །བྱ་གག་གི་ཚད་ནི་དེ་བྱེད་པ་ཉིད་ཀྱི་མཐའོ། །བུད་མེད་
དང་ལྷན་ཅིག་ཉལ་བའི་ལྟུང་བྱེད་དོ། །
བཞད་གད་བྱ་བར་བསམས་པས་ཀྱང་རུང་སྟེ་སྡངས་པར་འདོད་པས་འཇིགས་་
པའི་རྒྱུ་ཉེ་བར་སྒྲུབ་པ་སྔོན་དུ་བཏང་བས་འཇིགས་པར་བྱེད་པ་ཆེ་གེ་མོ་ཞིག་ཅེས་དགེ་སློང་
ལ་གཞན་གྱིས་ཀྱང་གོ་བར་བྱེད་ན་འཇིགས་པ་མ་སྐྱེས་ཀྱང་ངོ༌། །ཡིད་དུ་མི་འོང་བ་ལ་དངོས་
གཞིའོ། །འདི་ལྟ་སྟེ་དཔེར་ན་ཡི་དྭགས་དང་ཤ་ཟ་དང་གྲུལ་བུམ་དང་ལུས་སྲུལ་པོའི་
གཟུགས་ལྭ་བ་ནག་པོ་དང་སོལ་བ་དང་ཀ་བ་དང་ཀ་བ་ཚིག་པ་ལྟ་བུ། སེང་གེ་དང་སྟག་དང་
གུང་དང་བསེ་དང་གཟིག་དང་ཝའི་སྐད་ལྟ་བུ། བཤང་བ་དང་གཅི་བ་དང་ར་དང་དེའི་ཟེ་བའི་
དྲི་ལྟ་བུ། སེག་དང་རེ་ལྡེ་དང་ཕྱར་བའི་རེག་པ་ལྟ་བུ་དག་ཉིད་སྒྲོགས་པའོ། །ཡིད་དུ་འོང་བ བ་
ལ་ནི་ཉེས་བྱས་སོ། །འདི་ལྟ་སྟེ། དཔེར་ན་ལྷ་དང་ཀླུ་དང་དྲི་ཟ་དང་གནོད་སྦྱིན་དང་མིའམ་ཅི་
དང་ལྟོ་འཕྱེ་ཆེན་པོའི་གཟུགས་ནོར་ཅན་དང་ཚོང་དཔོན་དང་དེད་དཔོན་ལ་སོགས་པ་ལྟ་བུ་
། དང༌། པི་ཝང་ལ་སོགས་པའི་སྒྲ་ལྟ་བུ། ཨ་ཀ་རུ་དང་ཙནྡན་དང་གུར་གུམ་དང་ཏ་མ་ལའི་ལོ་
མའི་དྲི་ལྟ་བུ། དར་དང་རས་ཡུག་ཆེན་པོ་དང་བེའུ་རས་དང་དར་ལ་དང་དུ་གུ་ལའི་རས་དང་
ཀོ་ཏམ་པའི་རས་ཀྱི་རེག་པ་ལྟ་བུ་ཉིད་སྒྲོགས་པའོ། །སྐྱོ་བར་བྱ་བའི་ཆེད་ཉིད་ནི་མ་གཏོགས་
སོ། །དེའི་ཕྱིར་སྐྱོ་བར་བྱ་བའི་ཆེད་ཉིད་དུ་སེམས་ཅན་དམྱལ་བ་དང་དུད་འགྲོ་དང་ཡི་དྭགས་
-139



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཀྱི་གཏམ་ལ་སོགས་པ་ནི་ལྟུང་བ་མེད་དོ། །སྔངས་པར་བྱེད་པའི་ལྟུང་བྱེད་དོ། །
རབ་ཏུ་བྱུང་བ་འདི་པ་དབང་བའི་ལྷུང་བཟེད་དང་། ཆོས་གོས་དང་། དྲ་བ་དང་།
ཕོར་བུ་དང་། སྐ་རགས་ལ་སོགས་པ་དགེ་སྦྱོང་གི་འཚོ་བའི་ཡོ་བྱད་སྦེད་དམ་སྦེད་དུ་བཅུག་
ནའོ། །ཕན་པར་འདོད་པས་ནི་མ་གཏོགས་སོ། །སྲེད་པའི་ལྟུང་བྱེད་དོ། །
དགེ་སློང་ལ་གོས་བླང་བ་མེད་པར་བྱིན་པ་དེས་གནང་བ་མེད་པར་སྤྱོད་ནའོ། །གལ་
ཏེ་གཞི་དེས་དེ་དགའ་བར་མི་འགྱུར་ནའོ། །བྱིན་པས་ཉེ་བར་འཚོ་བའི་ལྟུང་བྱེད་དོ། །
སྐུར་པ་འདེབས་པར་འདོད་པས་དགེ་སློང་ལ་འདུ་ཤེས་བསྒྱུར་ཏེ་དགེ་འདུན་ལྷག་
མས་སྐུར་བ་བརྗོད་ནའོ། །བག་ཙམ་གྱིས་ཀྱང་ངོ་། །སྐུར་པ་འདེབས་པའི་ལྟུང་བྱེད་དོ། །
འདོད་པས་ལམ་དུ་འགྲོ་ནའོ། །རྒྱང་གྲགས་རེ་རེར་རོ། །དེའི་ཕྱེད་རེ་རེར་ནི་ཉེས་
བྱས་སོ། །བསེལ་བྱེད་པ་ནི་མ་གཏོགས་སོ། །དེས་ལམ་ནོར་བ་ལམ་དུ་འཇུག་པར་བྱེད་པ་
ཡང་ངོ༌། །མི་ནུས་པ་ཁྲིད་པ་ཡང་ངོ༌། །བུད་མེད་དང་ལྷན་ཅིག་འགྲོ་བའི་ལྟུང་བྱེད་དོ། །
གྲོང་འཇོམས་པར་བྱེད་པའི་ཆོམ་རྐུན་པ་དག་གམ་ཤོག་གམ་འདྲལ་བར་བྱེད་པའི་
ཚོང་པ་དག་དང་ལྷན་ཅིག་འགྲོ་བ་ལའོ། །ཟོལ་པ་དག་དང་རྐུ་ཐབས་སུ་རབ་ཏུ་བྱུང་བ་དག་
དང་ལྷན་ཅིག་འགྲོ་བ་ལ་ནི་ཉེས་བྱས་སོ། །རྐུན་མ་དང་ལྷན་ཅིག་འགྲོ་བའི་ལྟུང་བྱེད་དོ། །
ཤེས་གཙོའོ། །བསྙེན་པར་རྫོགས་པར་བྱ་བ་ལོ་ཉི་ཤུ་མ་ལོན་པ་ཉིད་ལའོ། །
མཁན་པོ་ཉིད་ཀྱིས་སོ། །བསྙེན་པར་རྫོགས་པར་བྱས་ནའོ། །དེས་དེ་ལ་ལོན་པ་ཉིད་མི་དྲི་
བར་མི་བྱའོ། །གཞན་གྱིས་ཀྱང་མི་བྱའོ། །ངེས་པར་མི་ཤེས་པ་དེ་བསྙེན་པར་རྫོགས་པར་མི་
བྱའོ། །རྣམ་པ་ཐམས་ཅད་དུ་དེ་ལོ་ཉི་ཤུ་ལོན་པ་ལ་ནི་བསྙེན་པར་རྫོགས་པ་འཆགས་སོ། །
གཅིག་ཤོས་ལ་ནི་ལོན་པར་འདུ་ཤེས་པ་ཉིད་ནའོ། །མི་ཤེས་པ་དང་མི་དྲན་པ་དང་ཡིད་
གཉིས་ཟ་བ་དག་ལ་ཡང་ངོ་། །ཤེས་ན་ནི་དེ་ཞིག་གོ །གལ་ཏེ་དེ་སྐྱེས་པ་ན་མ་ལོན་པའིའོ། །པ
-140



འདུལ་བ་མདོ་རྩ་བ།
མངལ་ན་གནས་པ་དང་ཤོལ་གྱི་ཟླ་བ་དག་དང་ཡང་བཅས་ཏེའོ། །མ་ལོན་པ་བསྙེན་པར་
རྫོགས་པར་བྱེད་པའི་ལྟུང་བྱེད་དོ། །
རྐོ་བའམ་རྐོར་བཅུག་པ་ལའོ། །སའིའོ། །ལག་གི་བླས་རྒྱུ་སྐར་གྱི་སྦྱོར་བས་རུང་
བར་བྱེད་པ་མེད་ན་ཐུར་མ་སོར་བཞི་ཙམ་འཛུགས་པ་མ་གཏོགས་སོ། །གལ་ཏེ་རང་བཞིན་
ཅན་ཡིན་ན་དངོས་གཞིའོ། །གལ་ཏེ་མ་ཡིན་ན་ཉེས་བྱས་སོ། །སྔ་མ་ཤོས་ནི་ཟླ་བ་གསུམ་
ལོན་པའི་འཐས་པའོ། །གལ་ཏེ་ཆར་ཆུ་ཞོད་ནའོ། །གཞན་གྱི་ཚེ་ན་དྲུག་གོ །རྩིག་པ་ནི་ས་
ཉིད་མ་ཡིན་པར་ཤེས་པར་མི་བྱའོ། །འདུས་པ་དག་ལ་ནི་ཤས་ཆེ་བས་མཚན་ཉིད་དག་རབ་
ཏུ་དབྱེ་བ་ཉིད་ཡིན་ནོ། །དེའི་ཕྱིར་ཉུང་ངུ་གཞན་ཡོད་པའི་རྫས་ཉིད་ལ་ནི་ཕལ་ཆེ་བ་ཉིད་དོ།།
ཚིག་པ་ཉིད་ནི་ཉམས་པ་ཉིད་ཡིན་ནོ། །ཉམས་པ་ཉིད་ལ་ནི་ཕྱེད་ཉིད་དོ། །ས་ཞག་དང་
ངོགས་དང་རྩིག་པ་དང་དེའི་སྐྱང་ནུལ་གྲུགས་པ་དག་ཀྱང་ངོ༌། །རྡོ་ཐལ་རྒྱུ་དང་བྱེ་མ་ལ་
སོགས་པ་ཤས་ཆེ་བ་ཡང་ངོ༌། །བྱ་བ་དག་ཀྱང་ངོ༌། །ཕུར་པ་འབྱིན་པ་དང་རི་མོ་འདྲེན་པ་དང་
སའི་ཕྱེ་མ་འདྲེས་པའི་ལྕི་བ་འགོགས་པ་དང་། འདམ་བསྐྱོད་པ་དང་། དེ་དང་འབྲེལ་བའི་ཕྲུ་
བ་ལ་སོགས་པ་འདེགས་པ་དང་འཇིག་པའི་བདག་ཉིད་ཀྱི་ཚྭ་སྒོ་དག་ཀྱང་ངོ་། །འདིར་གཞིག་
པའི་བློ་དང་ལྡན་ན་དེའོ། །དེའི་ཕྱིར་བགྲང་བ་དང་ཤོད་དགོད་པ་ལ་སོགས་པའི་བསམ་པ་ལ་
ནི་ལྟུང་བ་མེད་དོ། །ས་རྐོ་བའི་ལྟུང་བྱེད་དོ། །
ཧ་ཅང་བསླང་བར་མི་བྱའོ། །མགྲོན་དུ་བོས་པའི་ཁྱིམ་དུ་གདུགས་ཚོད་བསྐུལ་བ་
དེ་མེད་ན་འགྲོར་རུང་ངོ་། །དུས་ལས་ཡོལ་དུ་བྱེད་ན་བྲིམས་ཤིག་ཅེས་བསྒོ་བ་ཡང་ངོ་། །ཚིག་
འབྲུ་དེ་ཉིད་མ་ཡིན་པ་ལ་གུས་པར་མི་བྱའོ། །སོ་སོར་མགྲོན་དུ་བོས་པ་བདག་གིར་བྱའོ། །
དགེ་འདུན་དང་བཅས་ཏེ་མགྲོན་དུ་བོས་པ་ཡང་ངོ་། །དུས་ཐམས་ཅད་དུ་ཡང་ངོ་། །ཚིག་རྣམ་
པར་བཞག་པ་མེད་པར་མགྲོན་དུ་གཉེར་བ་དང་ལྡན་པ་ལས་ཕྱིས་གཞན་ནམ་ཡང་དང་ཡང་
-141



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དུའམ་དུས་ཀྱིས་མགྲོན་དུ་གཉེར་བ་མ་བྱས་པར་ཟླ་བ་བཞི་པ་ཡོངས་སུ་རྫོགས་པའི་འོག་ཏུ་
བཤམས་པ་ཟོས་ནའོ། །རྣམ་པར་རིག་བྱེད་ལ་ནི་ཉེས་བྱས་སོ། །ནད་པ་ལ་ནི་ལྟུང་བ་མེད་
དོ། །ཉེ་དུ་ལས་ཀྱང་ངོ་། །རྣམ་པར་འཁྱམས་པ་ལས་སྔ་མ་ནི་ཐ་དད་པ་ཉིད་དོ། །དེ་ནི་མ་
བསྟབས་པའི་ཉེས་པ་བྱེད་པ་ཉིད་ཡིན་ནོ། །མདུན་རོལ་དུ་ཡང་གང་གིས་མ་བསྟབས་པའོ། །
མགྲོན་དུ་གཉེར་བ་ལས་རིང་དུ་འདུག་པའི་ལྟུང་བྱེད་དོ། །
ཤེས་གཙོའོ། །མངོན་པར་ཤེས་པ་ཉིད་ལའོ། །སྨྲ་བ་པོ་ལའོ། །བསླབ་པ་ལའོ།།
དགེ་སློང་གིས་ཁྱོད་ཀྱིས་འདི་ལ་བསླབ་པར་བྱའོ་ཞེས་བརྗོད་པ་ནའམ་བསྒོ་བ་ནི་མི་སློབ་བོ་
ཞེས་རྒྱུའི་དངོས་པོ་དེས་གོ་བར་བྱེད་པ་ལ་མི་ཤེས་པ་ཉིད་སྒྲོགས་པར་བྱེད་པའི་ཚིག་བརྗོད་
ནའོ། །མདོ་སྡེ་ལས་གསུངས་པ་ལ་ནི་ཉེས་བྱས་ཀྱིའོ། །བསླབ་པ་ལ་ཉེ་བར་འཇོག་པ་སྤང་
བའི་ལྟུང་བྱེད་དོ། །
དགེ་སློང་དག་རྩོད་པར་གྱུར་པ་དགེ་སློང་དག་དང་གྲོས་བྱེད་པ་ན་མཉན་པའི་ཕྱིར་
རྣ་གཏོད་ན་སྟེ་ཉེ་བར་ཞི་བར་འདོད་པས་ནི་མ་གཏོགས་སོ། །སྒྲ་ཐོས་པ་ལ་ནི་ཉེས་བྱས་སོ། །
དོན་ལ་ནི་དངོས་གཞིའོ། །གལ་ཏེ་འཁྲུག་ལོང་བྱ་བ་ལ་གཞོལ་བས་སོ། །དོན་གཞན་གྱི་
དབང་ཉིད་ཀྱིས་སོན་ཅིང་ཤེས་པའི་འོག་ཏུ་རྐང་པ་དང་སེ་གོལ་དང་ལུད་པའི་སྒྲ་དག་གིས་གོ་
བར་མི་བྱེད་ན་ངེས་པར་ལྟུང་བ་འབྱིན་པ་ཉིད་དུ་འགྱུར་ཏེ། གལ་ཏེ་ནོར་བ་དང་ཞི་བར་
འདོད་པ་ནི་མ་གཏོགས་སོ། །འཐབ་གཅུགས་མི་བྱའོ། །མཉན་པར་མི་བྱའོ། །དེ་བྱེད་པ་ལ་
ཉེ་བར་བསྐོར་ཏེ་འདུག་པར་མི་བྱའོ། །ཉེ་བར་ཞི་བར་བྱ་བའི་ཕྱིར་མི་འབད་པར་མི་བྱའོ། །
ཉན་རྣ་ལས་གྱུར་པའི་ལྟུང་བྱེད་དོ། །
གསོལ་བ་ལ་སོགས་པའི་ལས་ལ་འདུས་པ་དགེ་སློང་དག་ལ་མ་སྨྲས་པར་འགྲོ་
ནའོ། །ཐོས་པའི་ཉེ་འཁོར་ལས་འདས་ན་དངོས་གཞིའོ། །མདུན་རོལ་དུ་ནི་ཉེས་བྱས་སོ། །
-142



འདུལ་བ་མདོ་རྩ་བ།
དོན་མེད་པ་དང་མི་རིགས་པས་འགྲོ་བའོ། །གསོལ་བ་བྱས་པ་ཉིད་ལའོ། །ཆོས་དང་ལྡན་
པའི་དོན་ཉིད་མ་ཡིན་པའི་ལས་ལ་ཡང་ངོ༌། །ཐོས་པའི་ཡུལ་ལས་མི་འདའ་བར་འདོད་པས་
ནི་ལྟུང་བ་མེད་དོ། །མི་སྨྲ་བར་འགྲོ་བའི་ལྟུང་བྱེད་དོ། །
འདུག་པ་དང་འགྲོ་བ་དང་གནས་མལ་དང་གཙུག་ལག་ཁང་ལེན་པ་དང་སྨྲ་བ་ལ་
སོགས་པ་བསྒོ་བའི་དོན་ལ་མ་གུས་པས་ཆོས་དང་ལྡན་པར་ཤད་ཀྱིས་སྦྱང་བ་མེད་པར་དེ་
ལས་བཟློག་སྟེ་འགལ་བར་བྱེད་པ་ལའོ། །དགེ་སློང་གི་དགེ་འདུན་གྱི་ལ་ནི་དངོས་གཞིའོ། །
མཁན་པོ་དང་སློབ་དཔོན་དག་གི་ལ་ནི་ཉེས་བྱས་སོ། །ཆོས་དང་ལྡན་པ་ཉིད་མ་ཡིན་པའི་
བསྒོ་བ་ལས་ཀྱང་ངོ༌། །གཏམ་ཟེར་བ་ནི་དེ་ཉིད་དོ། །དགེ་འདུན་གྱི་ཐ་སྙད་པ་ནི་དེའི་ཁ་ཡིན་
ནོ། །སངས་རྒྱས་ནི་དགེ་འདུན་དང་འདྲའོ། །རྒྱལ་པོ་དང་དགྲ་བཅོམ་པ་དང་དགེ་འདུན་གྱི་
གནས་བརྟན་རྣམས་ཀྱི་ཚིག་རྣམ་པར་དཀྲུག་པར་མི་བྱའོ། །མ་གུས་པའི་ཚུལ་གྱིས་ལྟུང་བྱེད་
དོ། །
མྱོས་པར་གྱུར་པ་འཐུང་བ་ནའོ། །དེ་བསྐོལ་ན་ནི་དེ་ཉིད་ལས་ཉམས་པ་ཡིན་ནོ། །
སྦང་མ་དང་ཚིགས་མ་ཟ་བ་ལ་ནི་དེའི་འཇུག་པ་ཡོད་དོ། །ཕབས་ཀྱི་ཆང་བུ་ནི་ཕྱེད་ཉིད་དོ། །
རྩ་བ་དང་སྡོང་བུ་དང་འདབ་མ་དང་མེ་ཏོག་དང་འབྲས་བུ་མྱོས་པར་འགྱུར་བ་རྣམས་ཀྱང་ངོ༌།།
མྱོས་པར་འགྱུར་བའི་དྲི་དང་རོ་བྲོ་བའི་ཐུག་པ་མྱོས་པར་མི་བྱེད་པ་རྣམས་ཀྱང་ངོ༌། །མདོག་
ཙམ་མྱོས་པར་འགྱུར་བ་དང་འདྲ་བ་ལ་ནི་ཉེས་པ་མེད་དོ། །མཁུར་བར་བསལ་བ་དང་ལུས་
སྐུད་པ་ནི་སྦྱོར་བ་དང་འདྲའོ། །ནད་པ་ལ་ནི་ལྟུང་བ་མེད་དོ། །མྱོས་པར་འགྱུར་བ་འཐུང་བའི་
ལྟུང་བྱེད་དོ། །
ཤེས་གཙོའོ། །དུས་མ་ཡིན་པ་ཉིད་ལའོ། །དགེ་སློང་འཁོད་པ་ལ་མ་སྨྲས་པ་ལའོ།།
གྲོང་དུ་ཞུགས་ནའོ། །གལ་ཏེ་བརྟད་པའི་བྱ་བ་མ་བྱུང་ནའོ། །གཞན་དུ་རྒྱུ་བ་ལ་ནི་ཉེས་བྱས་
-143



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོ། །འདི་ལ་དགེ་སློང་མེད་ན་དགེ་སློང་མ་ཡང་དེ་དང་འདྲའོ། །དེ་ཡང་མེད་ན་དགེ་ཚུལ་ལོ།།
དེ་ཡང་མེད་ན་དགེ་སློབ་མའོ། །དེ་ཡང་མེད་ན་དགེ་ཚུལ་མའོ། །བརྡ་མི་ཕྲད་པ་ནི་མེད་པ་
ཉིད་དོ། །མཚམས་གཞན་ན་གནས་པ་དང་གནས་ནས་ཕྱུང་བ་དང་གཞན་གྱི་ཕྱོགས་དང་
མཐུན་པ་དག་ཀྱང་ངོ༌། །རྫུ་འཕྲུལ་གྱིས་ནི་ལྟུང་བ་མེད་དོ། །དུས་མ་ཡིན་པར་འགྲོ་བའི་ལྟུང་
བྱེད་དོ། །
དུས་མ་ཡིན་པར་ཁྱིམ་བཞི་པ་ལ་སོགས་པར་འགྲོ་བ་ལའོ། །དེའི་ཚིག་གིས་དགེ་
འདུན་སྤྱན་དྲངས་པ་ནི་སྦྱིན་བདག་ལ་ཁོ་བོ་མ་འོངས་པའི་དབང་གིས་བྲིམ་པ་ཡོལ་བར་མ་བྱ་
ཞིག་ཅེས་མ་བསྒོ་བར་གསུམ་པ་ལ་སོགས་པར་རྒྱུ་བ་ལ་ཡང་ངོ༌། །གྲོང་རྒྱུ་བའི་ལྟུང་བྱེད་དོ།།
ཤེས་གཙོའོ། །ནམ་མ་ནངས་པ་ཉིད་ལའོ། །འདིར་ནི་སྐྱ་རེངས་ཐ་མ་མ་ཤར་བ་
ཉིད་དེ་ཡིན་ནོ། །བཙུན་མོའི་འཁོར་འདུག་པའི་གནས་དང་འབྲེལ་བ་ཉིད་ལའོ། །དེའི་ཚེ་
སྐབས་མ་ཡིན་པ་ལ་ཡང་ངོ་། །མཚན་མོ་རེ་རེ་ལའོ། །དེའི་སྒོ་གཏན་པའི་ཉེ་འཁོར་གྱི་མཐའ་
གཉིས་ནི་དེའི་དང་པོ་ཡིན་ནོ། །རྒྱལ་པོའི་ཕོ་བྲང་དང་གྲོང་ཁྱེར་དག་ཀྱང་དེ་དང་འདྲའོ། །
རྒྱལ་པོའི་ཕོ་བྲང་གི་གནས་ལ་ཡང་ངོ༌། །གྲོང་ཁྱེར་དང་ནི་ཉེས་བྱས་སོ། །གལ་ཏེ་དེའི་དོན་
ཉིད་ཡིན་ནའོ། །འདི་ལ་གཅིག་ཤོས་ཀྱི་ཁ་ན་མ་ཐོ་བ་དེ་ཡང་ངོ༌། །གལ་ཏེ་རྒྱལ་པོ་དང་
བཙུན་མོ་དང་གཞོན་ནུ་དང་ཞང་བློན་དང་བར་ཆད་དང་གདུལ་བའི་དབང་གིས་མ་ཡིན་པ་
ལའོ། །མ་བཟླུགས་པར་རྒྱལ་པོའི་ཕོ་བྲང་དུ་འཇུག་པར་མི་བྱའོ། །རྒྱལ་པོའི་ཕོ་བྲང་དུ་ནུབ་
མོ་འཇུག་པའི་ལྟུང་བྱེད་དོ། །
སོ་སོར་ཐར་པའི་མདོ་གདོན་པ་འདོན་པའི་ཚེ་དེ་ལ་ལན་གཉིས་ཉམས་སུ་མྱོང་
ཞིང་ཡིད་རྨོངས་པ་མ་ཡིན་པས་འདི་ལ་ཆོས་འདི་ཡོད་པར་བདག་གིས་ད་གཟོད་ཤེས་སོ་ཟེར་
བ་དེ་ལའོ། །མཚན་གཞན་གྱི་འདོན་པའི་ཚེ་ཐུན་མོང་བ་ལ་ནི་ཉེས་བྱས་སོ། །མདོ་སྡེ་དང་
-144



འདུལ་བ་མདོ་རྩ་བ།
ལྡན་པ་སྨྲ་བ་ན་ཡང་ངོ༌། །ཐུན་མོང་མ་ཡིན་པ་ནི་ལྟུང་བ་མེད་དོ། །སོ་སོར་ཐར་པའི་མདོ་
གདོན་པ་འདོན་པའི་ཚེ་མ་གུས་པར་ཉན་པ་ཉེ་བར་བསྒྲུབ་པ་འགྱོད་དུ་གཞུག་གོ །བསླབ་
པའི་གཞིའི་དངོས་པོ་ལ་ཁྱད་དུ་གསོད་པའི་ལྟུང་བྱེད་དོ། །
བ་སོ་དང་རུས་པ་དང་རྭའི་ཁབ་རལ་བྱེད་དམ་བྱེད་དུ་བཅུག་པ་ལའོ། །བྱས་ཟིན་
པ་རྙེད་པ་དང་བྱས་ཟིན་པ་ལ་སྤྱོད་པ་དག་ལ་ནི་ལྟུང་བ་མེད་དོ། །བཅག་པ་ཉིད་མ་དྲིས་པར་
འཆགས་པ་བླང་བར་མི་བྱའོ། །གལ་ཏེ་མ་བཅག་ན་མ་བཤགས་པ་ཉིད་ཡིན་ནོ། །འོག་མ་ལྔ་
པོ་དག་ལ་ཡང་དེ་དག་དང་བཅད་པ་དང་ལྡན་པ་ཡིན་ནོ། །གཉིས་པ་ལ་ནི་བསྡུས་པ་དང་ངོ་།
ཁབ་རལ་འཆོས་པའི་ལྟུང་བྱེད་དོ། །
རྐང་པ་དམའ་བ་དང་ལྡན་པའི་ཁྲི་ལ་ཉལ་བར་མི་བྱའོ། །མལ་དང་འབྲེལ་བའི་ཁྲི་
ཉེ་འཁོར་གྱི་ཕྱོགས་སུ་རྐང་པ་བཀྲུ་བར་མི་བྱའོ། །ལྷམ་ཡོད་པས་སོ། །གཞན་གྱིས་ནི་མགོའི་
ལོགས་དང་རྐང་པའི་ལོགས་མ་གཏོགས་པར་རོ། །མལ་སྟན་མཐོན་པོ་དང་མལ་སྟན་ཆེན་པོ་
ལ་འདུག་པའམ་ཉལ་བར་མི་བྱའོ། ཁྱིམ་གཞན་དུ་གཞན་མེད་ན་སྔ་མ་ཤོས་བྱའོ། །རྐང་རྟེན་
དང་བཅས་པ་ལ་མལ་བཅའ་བར་བྱའོ། ཁྲི་བརྩེགས་པའི་སྟེང་དུ་འདུག་པར་མི་བྱའོ། །ཚད་
ལས་ལྷག་པར་བྱེད་དམ་བྱེད་དུ་འཇུག་པ་ལའོ། །གཉིས་པའི་འོག་མ་གསུམ་པོ་དག་ལ་ཡང་
ངོ༌། ཁྲིའམ་ཁྲིའུ་དག་གིའོ། །དགེ་འདུན་གྱིའོ། །འོག་མ་ལ་ཡང་ངོ་། །རྐང་པ་དག་གིའོ། །དེ་
དག་གི་ཚད་ནི་བུ་གར་གཞུག་པའི་ཕྱོགས་མ་གཏོགས་པར་ཁྲུ་གང་ངོ་། །བདེ་བར་གཤེགས་
པའི་སུམ་ཆས་སོ། །འོག་མ་དག་ལ་ཡང་ངོ་། ཁྲི་རྐང་འཆོས་པའི་ལྟུང་བྱེད་དོ། །
ཤིང་བལ་གྱིས་གོས་པར་བྱས་པ་ལའོ། །རང་ངམ་བསྐོས་པས་སོ། །ཤིང་བལ་ནི་
ལྔ་སྟེ། ཤ་མ་ལའི་དང་། ཨརྐའི་དང༌། ཀ་ཤིའི་དང་། སྤྲ་བའི་དང་། ཨེར་ཀའིའོ། །ཤིང་
བལ་གྱིས་གོས་པར་བྱ་བའི་ལྟུང་བྱེད་དོ། །༔
-145



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གདིང་བའིའོ། །འདིའི་ཚད་ནི་སྲིད་དུ་ཁྲུ་གསུམ་མོ། །མི་ཆོག་ན་ཁྲུ་ཕྱེད་དང་དོ་
མན་ཆད་བསྐྱེད་དོ། །འདིའི་ཞེང་དུ་ནི་ཁྲུ་དོ་དང་སོར་དྲུག་གོ །དེ་ཆུང་ངུ་ལ་བྱིན་གྱིས་རློབ་ན་
ཉེས་བྱས་སོ། །འོག་མ་གཉིས་ལ་ཡང་ངོ༌། །གདིང་བ་ལས་གྱུར་པའི་ལྟུང་བྱེད་དོ། །
གཡན་པ་དགབ་པའིའོ། ཁྲུ་དྲུག་དང་གསུམ་མོ། །གཡན་པ་དགབ་པ་ལས་གྱུར་
པའི་ལྟུང་བྱེད་དོ། །
དབྱར་གྱི་རས་ཆེན་གྱིའོ། །དགུ་དང་གསུམ་དང་སོར་བཅོ་བརྒྱད་དོ། །དབྱར་གྱི་
རས་ཆེན་ལས་གྱུར་པའི་ལྟུང་བྱེད་དོ། །
སྟོན་པ་རང་གི་ཁྲུ་ལྔ་དང་གསུམ་པའི་ཆོས་གོས་སོ། །དེའི་ལུས་ཙམ་མེད་པར་དེའི་
ཚད་དམ་ལྷག་པའི་ཆོས་གོས་བྱེད་དམ་བྱེད་དུ་འཇུག་པ་ལའོ། །དེ་བཅང་བར་མི་བྱའོ། །བདེ་
བར་གཤེགས་པའི་ཆོས་གོས་ཀྱི་ཚད་ལས་གྱུར་པའི་ལྟུང་བྱེད་དོ། །ལྟུང་བྱེད་འབའ་ཞིག་ཏུ་
གྱུར་པ་རྣམས་རྫོགས་སོ། །
༈ ཤེས་གཙོའོ། །དགེ་སློང་མ་ཉེ་དུ་མ་ཡིན་པ་ཉིད་ལའོ། །རང་གིས་མི་འབྲིམས་
པར་བསྒྲུབས་པའི་བཅའ་བ་དང་བཟའ་བ་བདག་ཉིད་གྲོང་ན་འདུག་པས་བླངས་ཏེ་ཟོས་
ནའོ། །དབྱར་ཁང་ནི་གྲོང་ཉིད་མ་ཡིན་ནོ། །དགེ་སློང་གི་གནས་ཀྱང་མ་ཡིན་ནོ། །ནམ་
མཁའ་ནི་ཕྱེད་ཉིད་དོ། །འཇོག་པར་བྱེད་པའི་དགེ་སློང་མ་ཉེ་བར་མི་གནས་ན་བཞག་པ་ལེན་
པ་ནི་དེ་ལས་མ་ཡིན་ནོ། །དགེ་སློང་མ་ལས་ཟས་ལེན་པའི་སོ་སོར་བཤགས་པར་
བཤགས་པར་བྱ་བ་སྟེ་
དང་པོའོ། །
དེའམ་དགེ་སློང་གཞན་ལ་འདི་བཅའ་བའམ་བཏུང་བའམ་སྲན་ཚོད་དམ་བཟའ་
བའམ་ཡང་བྱིན་ཅིག་ཅེས་བྱ་བ་ལ་སོགས་པ་བསྐོ་བཤམ་བྱེད་པ་ལ་ཞུགས་པའི་དགེ་སློང་མ་
འདུག་པ་ནི་བྱེད་པ་པོ་ཡིན་ནོ། །གལ་ཏེ་དེའི་ཚིག་གིས་སམ་དེའི་ཉེ་དུས་མགྲོན་དུ་བོས་པ་མ་
-146



འདུལ་བ་མདོ་རྩ་བ།
ཡིན་ནའོ། །བྱུག་རིས་སྟོན་པ་དང་མ་བྱིན་པ་ལ་སྦྱིན་དུ་འཇུག་པ་མ་གཏོགས་སོ། །དེ་ལ་དགེ་
སློང་གང་ཡང་རུང་བ་ལྷན་ཅིག་མི་ཟ་བས་ཀྱང་རུང་བས་སྲིང་མོ་ཁྱོད་དགེ་སློང་རྣམས་ཟན་
ཟོས་ཀྱི་བར་དུ་རེ་ཞིག་སྡོད་ཅིག་ཅེས་མ་བསྒོ་བར་དགེ་སློང་གསུམ་ལ་སོགས་པ་མགྲོན་དུ་
བོས་པས་ཟོས་ནའོ། ཁྱིམ་དུའོ། །གལ་ཏེ་ཚིག་དེ་ཉེ་བར་གདགས་སུ་རུང་ན་དངོས་གཞིའོ།
གལ་ཏེ་མི་རུང་ན་ཉེས་བྱས་ཀྱིའོ། །འདི་ལ་བསྒོ་བ་ཉིད་དུ་རྣམ་པར་གནས་པ་ནི་ཤེས
གཙོའོ། །དེའི་ཕྱིར་དྲི་བ་ལ་བརྩོན་པར་བྱའོ། །འདི་ལ་རྒན་པ་མི་འཇུག་ན་གསར་བུས་
འཇུག་པར་བྱའོ། །གྲལ་རིམས་སུ་མ་ཕེབས་པར་འབྲིམ་དུ་འཇུག་པ་མ་བཟློག་པར་ཟ་བའི་
སོ་སོར་བཤགས་པར་བྱ་བ་སྟེ་གཉིས་པའོ། །
དད་པ་ཅན་ལ་གལ་ཏེ་བྱིན་ན་དེ་ཕོངས་པར་འགྱུར་བ་ལྟ་ན་ཁྱིམ་གྱི་བསླབ་པའི་
སྡོམ་པ་སྦྱིན་པར་བྱའོ། །གསོལ་བས་སོ། །བག་ཡངས་སུ་བྱ་བ་ཡང་ངོ༌། །བྱིན་པ་དེའི་
སེམས་རྟོགས་ནས་ཁྱིམ་དུ་འགྲོ་བ་དང་སྟན་ལ་འདུག་པ་དང་ཆོས་བསྟན་པ་དག་བྱའོ། །ལྷུང་
བཟེད་སྟོང་པས་འཇུག་པར་མི་བྱའོ། །དེའི་བྱིས་པ་སློང་བ་དག་ལ་བསོད་སྙོམས་ལས་སྣུམ་
ཁུར་སྦྱིན་པར་བྱ་ཞིང་རིལ་གྱིས་ནི་མི་སྦྱིན་ནོ། །འདོད་ན་བག་ཡངས་སུ་བྱའོ། །དེ་བྱིན་པའི་
མདུན་རོལ་དུ་མགྲོན་དུ་མ་བོས་པས་བསླབ་པའི་སྡོམ་པ་བྱིན་པའི་ཁྱིམ་ནས་བཟའ་བ་དང་
བཅའ་བ་དག་བླངས་ཤིང་ཟོས་པ་ལ་སྟེ། ག་གོན་དང་ལ་ཕུག་དང་ལྡམ་ལྡུམ་མོད་པ་དག་ནི་
མ་གཏོགས་སོ། །བསླབ་པ་དྲལ་ཏེ་ཁྱིམ་དུ་འཇུག་པའི་སོ་སོར་བཤགས་པར་བྱ་བ་སྟེ་གསུམ་
པའོ། །
ནགས་ཉུལ་བའི་དགེ་སློང་བསྐོ་བར་བྱའོ། །དེས་དཔག་ཚད་ཕྱེད་ཁོ་ར་ཁོར་
ཡུག་ཏུ་བརྟག་པར་བྱའོ། །འཇིགས་པ་དང་བཅས་པ་ཉིད་ཡིན་ན་དུད་བརྡ་བརྟུལ་བར་བྱའོ།།
བ་དན་སྔོན་པོ་བསྒྲེང་བར་བྱའོ། །འདབ་མའི་ཆང་བུ་དག་ལམ་ཁར་བཞག་པར་བྱའོ། །
-147



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཞན་དུ་ན་དཀར་པོ་དག་གོ །འདོད་པ་ཉིད་ཡིན་ན་དེ་ལ་ཁྱེའུ་སུས་དང་གྲོགས་དག་ཀྱང་
སྦྱིན་པར་བྱའོ། །ཤེས་གཙོའོ། །ནགས་མ་ཉུལ་བ་ཉིད་དག་ལའོ། །ཀུན་དགའ་ར་བའི་ཕྱི་
རོལ་གྱི་དགོན་པར་བཅའ་བ་དང་བཟའ་བ་བླངས་ཏེ་ཟོས་ནའོ། །བསྲུང་བ་བསྒྲུབས་ན་ཕྱེད་
དོ། །འཇིགས་པ་དང་བཅས་པའི་གནས་ནས་གཞན་དུ་གྱུར་པ་ཉིད་དུ་ཡང་ངོ་། །ནགས་མ་
བརྟགས་པ་ལས་གྱུར་པའི་སོ་སོར་བཤགས་པར་བྱ་བ་སྟེ་བཞི་པའོ། །སོ་སོར་བཤགས་པར་
བྱ་བ་རྣམས་རྫོགས་སོ།། །།
༈ ཤམ་ཐབས་ཅི་ནས་ཀྱང་ཟླུམ་པོར་འདུག་པར་འགྱུར་བ་དེ་ལྟར་བགོ་བར་བྱའོ།།
ཧ་ཅང་རྩེངས་པ་མ་ཡིན་པར་རོ། །ཧ་ཅང་འཇོལ་བ་མ་ཡིན་པར་རོ། །གྲྭ་གླང་པོ་ཆེའི་སྣ་ལྟར་
ནར་བ་མ་ཡིན་པར་རོ། །གོང་དུ་མ་ལྟེབས་པར་རོ། །ཕུར་མ་ལྟར་འདུག་པ་མ་ཡིན་པར་རོ། །
སྦྲུལ་མགོའི་གདེངས་ཀ་ལྟར་ཕྱིར་འབྱུང་བ་མ་ཡིན་པར་རོ། །ཆོས་གོས་ཅི་ནས་ཀྱང་དང་པོ་
གསུམ་ལྟར་འགྱུར་བ་དེ་ལྟར་བགོ་བར་བྱའོ། །ཤིན་ཏུ་བསྡམས་ཤིང་ཁྱིམ་གཞན་དུ་འགྲོ་བར
བྱའོ། །ལེགས་པར་བགོས་ཤིང་ངོ༌། །སྒྲ་བསྐྱུང་ཞིང་ངོ་། །མིག་གཡེང་བར་མི་བྱ་ཞིང་ངོ༌། །
གཉའ་ཤིང་གང་ཙམ་དུ་བལྟ་ཞིང་ངོ༌། །མགོ་མི་གཡོགས་པའི་རྣམ་པས་སོ། །མི་བརྗེ་བར་
རོ། །མི་གཟར་བར་རོ། །གཉའ་གོང་དུ་མི་བསྣོལ་བར་རོ། །ལྟག་པར་མི་བསྣོལ་བར་རོ། །
མི་མཆོང་བར་རོ། །མི་བརྐྱང་བར་རོ། །ཙོག་པུས་མ་ཡིན་པར་རོ། །བྲང་བས་མ་ཡིན་པར་
རོ། །དཀུར་མི་བརྟེན་པར་རོ། །ལུས་མི་བསྒྱུར་བར་རོ། །ལག་པ་མི་ཀྱོག་པར་རོ། །མགོ་མི་
བསྒྱུར་བར་རོ། །ཕྲག་པ་མི་སྤྲད་པར་རོ། །ལག་པ་མི་སྦྲེལ་བར་རོ། །དེར་མ་བསྒོ་བར་སྟོན་
ལ་འདུག་པར་མི་བྱའོ། །སྟན་ལ་མ་བརྟགས་པར་མི་བྱའོ། །ལུས་ཐམས་ཅད་ཀྱི་ལྗིད་ཀྱིས་མི་
དབབ་པར་རོ། །ལུས་རྐང་པ་མི་བསྣོལ་བར་རོ། །བརླ་མི་བསྣོལ་བར་རོ། །ལོང་བུའི་སྟེང་དུ་
ལོང་བུ་མི་བཞག་པར་རོ། །རྐང་པ་མི་དགུག་པར་རོ། །རྐང་པ་མི་གདང་བར་རོ། །མདོམས་
-148



འདུལ་བ་མདོ་རྩ་བ།
མི་སྣང་བར་རོ། །ལག་པ་ལ་འགྲམ་པ་བརྟེན་ཏེ་མི་བྱའོ། །སྟན་ཐབས་བཀུར་བར་མི་བྱའོ། །
ཐམས་ཅད་དུ་ལེགས་པར་ཟས་བླང་བར་བྱའོ། །མུ་དང་ཁ་ད་ཆད་དུ་མ་ཡིན་པར་རོ། །ཚོད་
མ་དང་མཉམ་པ་མ་ཡིན་པར་རོ། །མཐར་ཆགས་སུའོ། །ལྷུང་བཟེད་ལ་བལྟ་ཞིང་ངོ༌། །
བཅའ་བ་དང་བཟའ་བ་མ་འོངས་པར་ལྷུང་བཟེད་མི་བཟེད་པར་རོ། །ཡང་འདོད་པའི་ཕྱིར་
འབྲས་ཆན་གྱིས་ཚོད་མ་མི་དགབ་ཚོད་མས་འབྲས་ཆན་མི་དགབ་པར་རོ། །སྟེང་དུ་གཟུང་
བར་མི་བྱའོ། །ལེགས་པར་ཟས་བཟའ་བར་བྱའོ། ཁམ་ཧ་ཅང་ཆུང་བ་མ་ཡིན་པར་རོ། ཁམ་
ཧ་ཅང་ཆེན་པོ་མ་ཡིན་པར་རོ། ཁམ་རན་པར་རོ། ཁམ་མ་གཟས་པར་ཁ་མི་གདང་ངོ་། ཁ་
ཁམ་གྱིས་བཀང་སྟེ་མི་སྨྲ་བར་བྱའོ། །ཙུག་ཙུག་མི་བྱའོ། །ཅག་ཅག་མི་བྱའོ། །ཧུ་ཧུ་མི་བྱའོ། །
ཕུ་ཕུ་མི་བྱའོ། །ལྕེ་ཕྱུང་སྟེ་ཟས་མི་བཟའོ། །འབྲུ་ནས་ཐ་དད་དུ་མི་བྱའོ། །འཕྱས་མི་གདགས་
སོ། །མཁུར་བ་མི་སྤྲོའོ། །རྒན་མི་གཏོག་གོ །ཁམ་འཕྲོར་མི་གཅད་དོ། །ལག་པ་མི་ལྡག་གོ །
ལྷུང་བཟེད་མི་བྱོག་གོ །ལག་པ་མི་སྤྲུག་གོ །ལྷུང་བཟེད་མི་བསྐྱམ་མོ། །མཆོད་རྟེན་འདྲ་བར་
བྱས་ཏེ་མི་གཞོམ་མོ། །དྲུང་ན་འདུག་པའི་དགེ་སློང་གི་ལྷུང་བཟེད་ལ་འཕྱས་གདགས་པའི་
ཕྱིར་མི་བལྟའོ། །ལག་པ་ཟས་དང་འབགས་པས་ཆུ་སྣོད་ལ་མི་བཟུང་ངོ༌། །དྲུང་ན་འདུག་
པའི་དགེ་སློང་ལ་ཟས་དང་འབགས་པའི་ཆུས་མི་གཏོར་རོ། ཁྱིམ་པ་འདུག་པ་ལ་མ་དྲིས་པར་
དེ་ཁྱིམ་དུ་མི་དབོའོ། །ལྷུང་བཟེད་ཀྱི་ནང་དུ་ཟས་ཀྱི་ལྷག་མ་བླུགས་ཏེ་མི་དབོ་བར་རོ། །ལྷུང་
བཟེད་ལན་གསུམ་བཀྲུས་ཏེ་གཙུག་ལག་གི་ཚིགས་སུ་བཅད་པ་དག་གི་བཟླས་བརྗོད་བྱས་
པའི་ལྷུང་བཟེད་ཀྱི་ཆུ་སྦྱིན་པར་བྱའོ། །འོག་གཞི་མེད་པའི་ས་ཕྱོགས་སུ་ལྷུང་བཟེད་མི་བཞག་
པར་རོ། །གད་ཀ་མ་ཡིན་པར་རོ། །གཡང་ས་མ་ཡིན་པར་རོ། །དཀན་གཟར་པོ་མ་ཡིན་པར་
རོ། །འགྲེང་སྟེ་ལྷུང་བཟེད་མི་བཀྲུ་བར་རོ། །དེ་དེ་གསུམ་དུ་མི་བྱ་བར་རོ། །དེས་འབབ་ཆུ་
དྲག་པོའི་རྒྱུན་ལས་བཟློག་སྟེ་ཆུ་མི་བཅུ་བར་རོ། །ལམ་གྱི་གཞི་མདོར་མི་བྱའོ། །བཤང་གཅི་
-149



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡན་ཆད་ནི་མི་ན་པ་ལའོ། །དེ་དག་ལ་ནི་མི་ན་བར་རོ། །འདུག་པ་ལ་འགྲེང་སྟེ་ཆོས་མི་
བཤད་པར་རོ། །ཉལ་བ་ལ་འདུག་སྟེ་མི་བཤད་པར་རོ། །སྟན་མཐོན་པོ་ལ་འདུག་པ་ལ་སྟན་
དམའ་བ་ལ་འདུག་སྟེ་ཆོས་མི་བཤད་པར་རོ། །ངན་པ་དང་བཟང་པོ་ཡང་དེ་བཞིན་ནོ། །
མདུན་དུ་འགྲོ་བ་ལ་ཕྱི་ནས་འགྲོ་ཞིང་མི་བཤད་པར་རོ། །ལམ་ནས་འགྲོ་བ་ལ་ལམ་གྱི་
འགྲམ་ནས་འགྲོ་ཞིང་མི་བཤད་པར་རོ། །མགོ་གཡོགས་པ་དང་། བརྗེས་པ་དང་། གཟར་བ་
དང་། གཉའ་གོང་དུ་བསྣོལ་བ་དང་། ལྟག་པར་བསྣོལ་བ་ལ་མི་བཤད་པར་རོ། །མགོ་དོ་
ཀེར་ཅན་དང་། ཞྭ་གྱོན་པ་དང༌། ཅོད་པན་ཅན་དང་། ཕྲེང་བ་ཅན་དང་། དཀྲིས་པ་ལ་མི་
བཤད་པར་རོ། །གླང་པོ་ཆེ་དང་རྟ་ཞོན་པ་དང་། ཁྱོགས་དང་བཞོན་པའི་སྟེང་ན་འདུག་པ་
དང་མཆིལ་ལྷམ་གྱོན་པ་ལ་མི་བཤད་པར་རོ། །ལག་ན་འཁར་བ་ཐོགས་པ་དང་། གདུགས་
དང༌། མཚོན་ཆ་དང་། རལ་གྲི་དང་དགྲ་ཆ་ཐོགས་པ་དང་། གོ་ཆ་གྱོན་པ་ལ་ནི་མི་བཤད་
པར་རོ། །འགྲེང་སྟེ་གཤང་གཅི་མི་བྱ་བར་རོ། །ཆུའི་ནང་དུ་མི་བྱ་བར་རོ། །མི་དོར་བར་རོ། །
མཆིལ་མ་དང་སྣབས་དང་སྐྱུགས་པ་དང་རླུགས་པ་ཡང་ངོ༌། །རྩྭ་སྔོན་པོ་ཡོད་པའི་ས་ཕྱོགས་
སུ་ཡང་མི་བྱ་མི་དོར་བར་རོ། །གནོད་པ་བྱུང་བ་མ་གཏོགས་པར་ཤིང་ལ་མི་གང་ཙམ་ལས་
མཐོ་བར་མི་འཛེག་པར་རོ། །བསླབ་པ་རྣམས་སོ། །དགེ་སློང་གི་རྣམ་པར་འབྱེད་པ་རྫོགས་
སོ།། །།
༈ ལྟུང་བ་ལ་སྦྱོར་བའི་ཚིག་ཡན་ཆད་དགེ་སློང་མ་རྣམས་ཀྱིའོ། །བཞི་པོ་དག་གོ
བདག་གིར་བྱེད་པ་ལའོ། །མིག་ནས་པུས་མོའི་བར་གྱིས་སོ། །རེག་པའིའོ། །ཕོའིའོ། །
འཁྲིག་པའི་འདོད་ཆགས་ཀྱིས་སོ། །ཡན་ལག་གཞན་གྱིས་ནི་སྦོམ་པོའོ། །སེམས་གཞན་
གྱིས་ནི་ན་སྨད་དོ། །གལ་ཏེ་དེའི་ཚེ་དེ་ལ་སྐྱེས་པའི་དེ་དེས་ཤེས་པ་ནའོ། །གལ་ཏེ་མེད་ན་ནི་
དེ་ལས་ཀྱང་ངོ༌། །བདག་གིར་མི་བྱེད་པ་ལ་ནི་ལྟུང་བ་མེད་དོ། །བུ་ལ་རེག་པ་ལ་སྐྱོན་ཆགས་
-150



འདུལ་བ་མདོ་རྩ་བ།
པ་མེད་དོ། །གཞན་ཡིན་ན་བྱིས་པ་ལ་ཡང་རེག་པར་མི་བྱའོ། །འདོད་པ་དང་ལྡན་པ་ལ་
བསྟེན་པ་དང་ཚིག་ལ་དེ་དང་ལྡན་པའི་དོན་ཡོངས་སུ་ཤེས་པར་བྱ་བའི་མཐུ་ཡོད་པ་ཉིད་ཀྱིས་
ཕོ་ནི་ཡོངས་སུ་རྫོགས་པར་བྱེད་པ་ཉིད་ཡིན་ནོ། །རེག་པའི་ཕམ་པར་འགྱུར་བའོ། །
ལུས་བཀན་པ་ལའོ། །ཆགས་པར་གྱུར་པས་བརྟེན་པའི་ཕྱིར་ཉེ་བར་གནས་པའི་
སྐྱེས་པ་ཆགས་པའི་ཕྱིར་རོ། །དེས་སྤྱད་དུ་རུང་བ་ཉིད་ལའོ། །ཆགས་པར་གྱུར་པས་ཆགས་
པར་གྱུར་པ་དང་ལྷན་ཅིག་གཞོགས་སྟེགས་བྱེད་ན་སྦོམ་པོའོ། །འཕྱར་གཡེང་ངོ༌། །རྩབ་ཧྲལ་
ལོ། །དེ་ལས་དུས་མལ་མནོས་ན་ཡང་ངོ༌། །བརྡའོ། །མཚན་མའོ། །དེའི་འོང་བ་དང་འགྲོ་
བའི་འཇུག་པ་བདག་གིར་བྱེད་ནའོ། །ལུས་བཀན་པའི་ཕམ་པར་འགྱུར་བའོ།། །།
དགེ་སློང་མའི་ཕམ་པར་འགྱུར་བ་འཆབ་པ་ལའོ། །འཆབ་པའི་ཕམ་པར་འགྱུར་
བའོ། །དགེ་སློང་གནས་ནས་ཕྱུང་བ་བཟོད་པར་གསོལ་བར་ངེས་པ་ཕྱག་བྱ་བའི་འོས་མ་ཡིན་
པའི་སྡོམ་པ་བྱིན་པར་ཤེས་བཞིན་དུ་དེ་ལས་བཟློག་པ་ཉིད་མི་གཏོང་ནའོ། །དབྱེན་པ་ལ་
རྟུལ་བ་ཉིད་དང་འདྲའོ། །བཟློག་པའི་ཕམ་པར་འགྱུར་བའོ། །དགེ་སློང་མའི་ཕམ་པར་
འགྱུར་བ་རྣམས་རྫོགས་སོ།། །།
༈ སྨྱན་བྱེད་པའོ། །དགེ་སློང་མ་ལ་ཁྱིམ་པ་མོ་ཉིད་ཀྱིས་བསྔགས་པ་བརྗོད་ན་
སྦོམ་པོའོ། །གཞན་སྨད་འཚོང་མ་ཉིད་དུ་བྱེད་དུ་འཇུག་ན་ཡང་ངོ༌། །བྲན་མོ་ཟོང་ཉིད་དུ་
གཏོང་བ་ནི་དེ་ལས་ཕྱི་རོལ་ཏུ་གྱུར་པ་ཉིད་མ་ཡིན་ནོ། །སྨྱན་བྱེད་པའི་དགེ་འདུན་ལྷག་མའོ།།
གཞི་མེད་པའོ། །བག་ཙམ་མོ། །ཕོ་ཉིད་ལ་ནི་མོ་ཉིད་དོ། །དེ་ལ་ནི་ཕོ་ཉིད་དོ། །གཞི་
མེད་པ་དང་བག་ཙམ་གྱི་དགེ་འདུན་ལྷག་མ་གཉིས་སོ། །
ཅི་ཡང་རུང་བ་ལ་བདག་གིར་བྱེད་པ་ལའོ། །
དགེ་སློང་མ་ཆགས་པར་གྱུར་པས་སོ། །སྐྱེས་པ་ཆགས་པར་གྱུར་པ་ལས་སོ། །
-151



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཆགས་པར་མ་གྱུར་པས་ནི་སྦོམ་པོའོ། །ཆགས་པར་མ་གྱུར་པ་ལས་ནི་ཉེས་བྱས་སོ། །ཅི་ཡང་སོ
རུང་བ་ལེན་པའི་དགེ་འདུན་ལྷག་མའོ། །
ཆགས་པར་མ་གྱུར་པའི་སྐྱེས་པ་ལས་ཆགས་པར་གྱུར་པ་ལས་ཅི་ཡང་རུང་བ་བདག་
གིར་བྱེད་པ་ལ་ཉེས་པ་མེད་དོ་ཞེས་དགེ་སློང་མ་ལ་གོ་བར་བྱེད་པ་ལའོ། །ཅི་ཡང་རུང་བ་ལེན་
དུ་འཇུག་པའི་དགེ་འདུན་ལྷག་མའོ། །
འོག་མ་བཞི་པོ་དག་ལ་ནི་དགེ་སློང་མ་མེད་པར་རོ། །དགེ་སློབ་མ་ལ་ནི་སུམ་ཆ་
དང་བྲལ་བ་ཉིད་ཡིན་ནོ། །དགེ་ཚུལ་མ་ནི་སུམ་ཆ་འོ། །མི་འདོད་བཞིན་དུ་བྲལ་བ་ལ་ནི་ཉེས་
པ་མེད་དོ། །བར་ཆད་བྱུང་བའི་བདག་ཉིད་ཀྱིས་ཀྱང་ངོ་། །དུས་དང་འབྲེལ་བ་ལ་མཐའ་ཉིད་
ཀྱི་མདུན་རོལ་ལ་ནི་སྦྱོར་བ་ཉིད་དོ། །ཉི་མ་ནུབ་པའི་མཐའ་ནི་ཉིན་མོའི་མཐའ་ཡིན་ནོ། །
མཚན་མོ་དབྱར་ཁང་ལས་ཕྱི་རོལ་དུ་གྱུར་ནའོ། །མཚན་མོ་འབྲལ་བའི་དགེ་འདུན་ལྷག་
མའོ། །
ཉིན་མོའོ། །གཅིག་པུ་ཉེ་དུའི་ཁྱིམ་དུ་ཟན་གྱི་ཕྱིར་ལོ་ཉེས་བྱུང་བའི་ཚེ་ཉེ་དུ་རྣམས་
དང་ལྷན་ཅིག་འབྲེལ་བའི་ཉེ་བར་སྤྱོད་པ་གནང་བ་ཐོབ་པས་འགྲོ་བར་བྱའོ། །དེ་སྦྱིན་པ་
བྱའོ། །ཉིན་མོ་འབྲལ་བའི་དགེ་འདུན་ལྷག་མའོ། །
ལམ་དུ་ཞུགས་པ་ལའོ། །ལམ་དུ་འཇུག་པའི་དགེ་འདུན་ལྷག་མའོ། །
ཆུ་ཀླུང་གི་ཕ་རོལ་དུ་བརྒལ་བ་ལའོ། །ལག་རྐྱལ་དག་གིས་ཕ་རོལ་ཏུ་ཕྱིན་ནའོ། །
མདུན་རོལ་དུ་ནི་སྦོམ་པོའོ། །ཡུལ་ཕྲན་གྱི་ཕ་རོལ་དུ་ནི་ཉེས་བྱས་སོ། །ཆུ་ཀླུང་བརྒལ་བའི་
དགེ་འདུན་ལྷག་མའོ། །
རབ་ཏུ་འབྱིན་པ་ལའོ། །ཚོགས་པའི་ཡིད་མཐུན་པས་བདག་པོས་ཡོངས་སུ་བཏང་
བ་རྒྱལ་པོས་རྗེས་སུ་གནང་བའོ། །བསད་པའི་ཕྱིར་རོ། །མཁན་མོ་ཉིད་ཀྱིས་སོ། །དེ་ཤེས་པ་ར་
-152



འདུལ་བ་མདོ་རྩ་བ།
ཉིད་ཀྱིས་སོ། །རབ་ཏུ་འབྱིན་པའི་དགེ་འདུན་ལྷག་མའོ། །
ཤི་བའི་ནོར་ལེན་པ་ལའོ། །དགེ་འདུན་གྱི་ལ་ནི་ལྟུང་བ་མེད་དོ། །གལ་ཏེ་ཚེགས་
ཆུང་ངུས་ནའོ། །ཤི་བའི་ནོར་རྫས་ལེན་པའི་དགེ་འདུན་ལྷག་མའོ། །
མཚམས་ཀྱི་ཕྱི་རོལ་དུ་བཟོད་པ་གསོལ་དུ་འཇུག་པ་ལའོ། །བཟོད་པ་གསོལ་དུ་
འཇུག་པའི་དགེ་འདུན་ལྷག་མའོ། །
དཀོན་མཆོག་གཏོང་ངོ༌། །འདི་དང་མཚུངས་པ་ཉིད་ཀྱི་དགེ་སྦྱོང་གཞན་དག་ཀྱང་
ཡོད་ཀྱིས་དེ་དག་ལ་ཚངས་པར་སྤྱོད་པ་ཉིད་སྤྱད་དོ་ཞེས་བྱ་བའི་ཚིག་དེ་ལ་ཞུགས་པ་མི་
གཏོང་བ་ལའོ། །དགེ་འདུན་གྱི་དབྱེན་ལ་ཞུགས་པ་ལྟར་རོ། །འོག་མ་དག་ལ་ཡང་ངོ༌། །སྤོང་
བའི་དགེ་འདུན་ལྷག་མའོ། །
དགེ་སློང་མ་རྣམས་ལ་འདུན་པ་ལ་སོགས་པས་འགྲོ་བ་ཉིད་དུ་རྗེས་སུ་སྦྱོར་བ་
ལའོ། །དགེ་སློང་མ་རྣམས་དང་ལྷན་ཅིག་འཐབ་ཀྲོལ་དང་མཚང་འབྲུ་བ་དང་རྩོད་པ་དང་
འགྱེད་པ་དང་བཟློག་པ་ལའོ། །འཐབ་ཀྲོལ་བྱེད་པའི་དགེ་འདུན་ལྷག་མའོ། །
སྡེ་ཞིང་གནས་པ་ལའོ། །དགེ་སློང་མ་དང་ངོ༌། །གཞོགས་སྟེགས་དང་། འཕྱར་
གཡེང་དང་། རྩབ་ཧྲལ་གྱི་རྒྱུར་གྱུར་པ་དག་གིས་སོ། །བུད་མེད་དང་བསྟེན་པའི་དགེ་འདུན
ལྷག་མའོ། །
སྡེ་པ་དེ་ཡང་དག་པར་འཛིན་དུ་བཅུག་པ་ལའོ། །བུད་མེད་དང་བསྟེན་དུ་འཇུག་
པའི་དགེ་འདུན་ལྷག་མའོ། །
དགེ་འདུན་འབྱེད་པ་ལ་སོགས་པ་བཞི་ནི་དགེ་སློང་གི་སྐབས་ལས་སོ། །དགེ་སློང་
མའི་དགེ་འདུན་ལྷག་མ་རྣམས་རྫོགས་སོ། །བཅུ་པའོ།། །།
༈ གསེར་དངུལ་ལ་རེག་པ་དང་། མངོན་མཚན་ཅན་གྱི་སྤྱོད་པ་དང་། ཉོ་ཚོང་བྱེད་
-153



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་དང་། ལྷུང་བཟེད་ཚོལ་བ་དང་། འཐག་ཏུ་འཇུག་པ་དང་། འཐག་པ་བསྐྱེད་པ་དང་།
འཕྲོག་པ་དང་། བསྔོས་པ་ལས་བསྒྱུར་བ་དང་། སོག་འཇོག་ལས་གྱུར་པའོ། །འཁྲུ་བ་ལ་།
སོགས་པ་ནི་དགེ་སློང་གིའོ། །དེ་ལས་ལེན་ནའོ། །དགེ་སློང་མ་ལ་བྱིན་པའོ། །ལྷ་རྟེན་བཅང་
བར་མི་བྱའོ། །འཆང་བའི་སྤང་བ་ལ་སོགས་པ་བཅུ་དགུ་པའོ། །ལྷུང་བཟེད་ལྷག་མ་ཞག་
གཅིག་ལས་འདས་པར་འཆང་བ་ལའོ། །ལྷུང་བཟེད་འཆང་བའི་སྤང་བའོ། །
བྱིན་གྱིས་བརླབ་ཏུ་རུང་བ་ཉི་མ་དང་པོ་ལའམ་ཟླ་བ་ཕྱེད་ཕྱེད་ཅིང་བྱིན་གྱིས་མ་
བརླབས་པ་ལའོ། །བྱིན་གྱིས་མི་རློབ་པའི་སྤང་བའོ། །
དཔྱིད་ཟླ་ར་བ་ཉའི་ཉིན་མོའི་མདུན་རོལ་དུ་སྲ་བརྐྱང་འབྱིན་པ་ལའོ། །དགེ་སློང་
མ་ཆོམ་རྐུན་གྱིས་བཅོམ་པའི་དོན་ཉིད་ལ་ནི་ལྟུང་བ་མེད་དོ། །སྲ་བརྐྱང་འབྱིན་པའི་སྤང་
བའོ། །
མི་འབྱིན་པ་ལའོ། །སྲ་བརྐྱང་མི་འབྱིན་པའི་སྤང་བའོ། །
དབྱིག་དང་གསེར་སློང་བ་ལའོ། །རིན་པོ་ཆེ་སློང་བའི་སྤང་བའོ། །
གཞན་གྱི་ཆེད་དུ་རྙེད་པའི་གོས་ཟས་སུ་བྱས་ཏེ་བཟའ་བའི་ཕྱིར་འཇོག་པ་ལའོ། །
གོས་ཟ་བ་ལས་གྱུར་པའི་སྤང་བའོ། །
གོས་དང་མལ་ཆ་དང་དབྱར་ཁང་གི་ཆེད་དུ་ཡང་ངོ་། །གང་ཡང་རུང་བའོ། །གོས་
རྒྱུ་ལ་སོགས་པ་ཟ་བ་ལས་གྱུར་པའི་སྤང་བའོ། །
དགེ་སློང་མའི་སྐྱེ་བོ་མང་པོའི་ཕྱིར་སྦྱོར་དུ་བཅུག་ནས་རང་ལ་ཡོངས་སུ་བསྒྱུར་བ་
ལའོ། །སྐྱེ་བོ་མང་པོ་ལ་བསྔོས་པའི་བྱིན་གྱིས་རློབ་པའི་སྤང་བའོ། །
དགེ་འདུན་གྱི་ཕྱིར་ཡང་ངོ༌། །དགེ་འདུན་ལ་བསྔོས་པ་བྱིན་གྱིས་རློབ་པའི་སྤང་
བའོ། །
-154



འདུལ་བ་མདོ་རྩ་བ།
བཚིག་ཉན་དུ་གཞུག་པའི་ཕྱིར་རྫས་བཅིངས་པ་འགྲོལ་དུ་འཇུག་པ་ལའོ། །བཅིངས་
པ་འགྲོལ་དུ་འཇུག་པའི་སྤང་བའོ། །
སྲང་བརྒྱ་པ་ལ་སོགས་པ་དང་ཀཱནྡྲ་པ་ཎ་ཉི་ཤུ་ལ་སོགས་པ་རི་བའི་གོས་བདག་
གིར་བྱེད་པ་ལའོ། །གོས་ལྕི་བ་བརྟེན་པའི་སྤང་བའོ། །
སྲང་ལྔ་པའི་མཐར་ཐུག་པ་ལའོ། །གོས་ཡང་བ་བསྟེན་པའི་སྤང་བའོ། །སྤང་བའི་
ལྟུང་བྱེད་རྣམས་རྫོགས་སོ།། །།
༈ བདུན་ཅུ་རྩ་གཉིས་སོ། །མ་བསྐོས་པ་ལ་སོགས་པ་བཅུ་དང་། སྐྱོད་པ་དང༌།
ཡང་ཡང་ཟ་བ་དང༌། ཟས་བསོད་པ་སློང་བ་དང་། འདུག་པ་དང་། འགྲེང་བ་དང་། ཕྱིར་མ་
བླངས་པ་སྤྱོད་པ་དང་། མ་ལོན་པ་དང་། དབྱར་གྱི་རས་ཆེན་ལས་གྱུར་པ་ནི་མ་གཏོགས་སོ།།
དགེ་སློང་གིས་རབ་ཏུ་བྱུང་བ་མོའི་ཕྱིར་ཟང་ཟིང་ཉེ་བར་བསྒྲུབ་ཏུ་རུང་སྟེ་ཆུང་མར་གྱུར་པ་
ཉིད་ལ་ཡང་ངོ༌། །དེས་བླང་དུ་ཡང་ངོ༌། །བུ་ཆུང་ངུ་དང་ལྷན་ཅིག་ཉལ་བ་ནི་མ་གཏོགས་པ་
ཉིད་ཡིན་ནོ། །གནང་བ་ཐོབ་པ་ལའོ། །དེ་སྦྱིན་པར་བྱའོ། །རབ་ཏུ་འབྱིན་པ་དང་བསྙེན་པར་
རྫོགས་པར་བྱེད་པ་ལའོ། །ལོ་བཅུ་གཉིས་མ་ལོན་པ་ཉིད་ལའོ། །བདག་ཉིད་བསྙེན་པར་
རྫོགས་པས་སོ། །མ་ལོན་པས་ཉེ་བར་འཇོག་པའི་ལྟུང་བྱེད་དོ། །
འཁོར་དང་འཁོར་མང་པོ་ཉེ་བར་བཞག་པའི་གནང་བ་སྦྱིན་པར་བྱའོ། །དེ་ཉེ་བར་
འཇོག་ནུས་པ་ལའོ། །བསྙེན་པར་རྫོགས་ནས་ལོ་བཅུ་གཉིས་ལོན་པ་ཉིད་ལའོ། །གཞན་
གྱིས་གསོལ་བར་མི་བྱའོ། །སྔར་གནང་བ་མ་ཐོབ་པ་ལའོ། །འཁོར་ཉེ་བར་འཇོག་ནའོ། །
འཁོར་ཉེ་བར་འཇོག་པར་བྱེད་པའི་ལྟུང་བྱེད་དོ། །
ཅིག་ཤོས་ནི་འཁོར་མང་པོའོ། །འཁོར་མང་པོ་ཉེ་བར་འཇོག་པའི་ལྟུང་བྱེད་དོ། །
ཁྱིམ་སོ་བཟུང་བ་ལོ་བཅུ་གཉིས་ཉིད་ཀྱི་མདུན་རོལ་དུ་བསྙེན་པར་རྫོགས་པར་
-155



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱེད་པ་ལའོ། །ལོ་བཅུ་གཉིས་མ་ལོན་པ་བསྙེན་པར་རྫོགས་པར་བྱེད་པའི་ལྟུང་བྱེད་དོ། །
གཞན་ནི་ལོ་ཉི་ཤུའོ། །ལོ་ཉི་ཤུ་མ་ལོན་པ་བསྙེན་པར་རྫོགས་པར་བྱེད་པའི་ལྟུང་བྱེད་
དོ། །
བསླབ་པ་མ་བྱིན་པ་གཉིས་མཁན་མོ་ཉིད་ཀྱིས་སོ། །
ཚིགས་ལས་འདས་པའི་ལྟུང་བྱེད་གཉིས་སོ། །དེ་ལ་མ་བསླབས་པ་ཉིད་དོ། །
བསླབ་པ་ལ་མ་བསླབས་པ་བསྙེན་པར་རྫོགས་པར་བྱེད་པའི་ལྟུང་བྱེད་དོ། །
སྤྱད་པ་ཉིད་མི་བྱེད་པ་ལའོ། །བསླབ་པ་ལ་བསླབ་པ་བསྙེན་པར་རྫོགས་པར་མི་
བྱེད་པའི་ལྟུང་བྱེད་དོ། །
གལ་ཏེ་ཁོ་མོ་ལ་གོས་སྦྱིན་པ་ལྟ་ན་དེའི་ཕྱིར་ཁྱོད་བསྙེན་པར་རྫོགས་པར་བྱའོ། །
ཞེས་བསྙེན་པར་རྫོགས་པར་འདོད་པ་ལ་ཟེར་བ་ལའོ། །ཆོས་འཚོང་བའི་ལྟུང་བྱེད་དོ། །
རབ་ཏུ་འབྱུང་བ་དང་མཐུན་པ་བསྟན་པས་ཁྱིམ་རྒྱས་པར་བྱ་བ་སྤོང་དུ་བཅུག་ནས་
རབ་ཏུ་མི་འབྱིན་པ་ལའོ། །འདྲིད་པའི་ལྟུང་བྱེད་དོ། །
ལོའི་རྗེས་སུ་རབ་ཏུ་འབྱིན་པ་ལའོ། །འཁོར་མང་པོ་སོག་འཇོག་པའི་ལྟུང་བྱེད་དོ། །
བདག་པོས་མ་གནང་བ་ཉིད་རབ་ཏུ་འབྱིན་པ་ལའོ། །མ་གནང་བ་སྡུད་པའི་ལྟུང་བྱེད་
དོ། །
འཁྲུལ་བ་མོའོ། །སྦྲུམ་མའོ། །མྱ་ངན་གྱིས་གཟིར་བའོ། །རྩབ་ཀྲོལ་ཅན་ནོ། །
སྐྱོན་ཅན་སྡུད་པ་ལས་གྱུར་པའི་ལྟུང་བྱེད་བཞིའོ། །
རབ་ཏུ་བྱུང་བ་དང་བསྙེན་པར་རྫོགས་པར་བྱས་པ་དག་ལ་ཕན་མི་འདོགས་པ་ལའོ།།
བར་ཆད་མཐོང་ན་མི་འདྲེན་པ་ལའོ། །དགེ་སློང་མའི་བསླབ་པ་མི་སློབ་པ་ལའོ། །ནད་པ་
དག་ལ་ནད་གཡོག་མི་བྱེད་པ་ལའོ། །ཉེ་གནས་དང་བཅས་པས་ཀྱང་ངོ༌། །ཡལ་བར་འདོར
-156



འདུལ་བ་མདོ་རྩ་བ།
བ་ལས་གྱུར་པའི་ལྟུང་བྱེད་བཞིའོ།། །རང་གིས་བསྟེན་པར་བྱ་བའི་ནང་དུ་རྒྱ་སྐྱེགས་ཀྱི་ཆང་
བུ་འཛུད་པ་ལའོ། །རྒྱུན་ལས་བཟློག་ཕྱོགས་སུ་བརྩལ་བར་མི་བྱའོ། །མངལ་གྱི་སྒོར་ཁུ་ཆུ་
བླུགས་པར་མི་བྱའོ། །རྐེད་ཆིངས་ཀྱིས་གློ་བཅིང་བར་མི་བྱའོ། །བྲང་ཆིངས་ཀྱིས་ནུ་མ་
གཉིས་བཅིང་བར་མི་བྱའོ། །མཛེས་འགྱུར་གྱི་བར་ཆད་ཀྱིས་བར་དུ་བཅད་པར་མི་བྱའོ། །དེ་
དག་ནི་དཔེའོ། །འདོད་པ་བསྟེན་པའི་ལྟུང་བྱེད་དོ། །
སོར་མོའི་ཚིགས་གཉིས་ལས་ལྷག་པས་མོ་མཚན་གྱི་ནང་འཁྲུ་བའོ། །འདོད་པ
བསྟེན་པ་ལྟར་བཅོས་པའི་ལྟུང་བྱེད་དོ། །དེ་ལ་ལག་མཐིལ་གྱི་ཐལ་ལྕག་གིས་བསྣུན་པ་
ལའོ། །འདོད་པ་བསྟེན་པ་ལྟར་གནོད་པའི་ལྟུང་བྱེད་དོ། །དེ་ལས་སྤུ་འཐོག་པར་བྱེད་དམ་
བྱེད་དུ་འཇུག་པ་ལའོ། །བསྟེན་པར་བྱ་བ་འཆོས་པའི་ལྟུང་བྱེད་དོ། །
ཁྱིམ་པ་དང་ལྷན་ཅིག་དབེན་པ་སྐྱབས་ཡོད་པ་ན་འགྲེང་པ་ལའོ། །རྩིག་པ་དང་
སབ་མོ་དང་ཡོལ་བ་དང་ཐིབས་པོ་དང་མུན་པ་དག་གིས་ནི་དེ་ཉིད་འགྲུབ་བོ། །དགེ་སློང་དང་
ངོ༌། །བླ་གབ་མེད་པ་ན་སྔ་མ་དང་ངོ༌། །ཕྱི་མ་དང་ངོ༌། །དེ་གྲོགས་དང་བཅས་པ་ཉིད་ཡིན་ན་
ལྟུང་བ་མེད་དོ། །དགེ་སློང་མ་ཁྲིམས་ཟླ་དང་བཅས་པ་ཉིད་ཡིན་ན་ཡང་ངོ་། ཁྱིམ་པའི་རྣར་
བཤུབ་ཅིང་སྨྲ་བ་ལའོ། །དེ་ལས་དེས་དེ་ཉན་པ་ལའོ། །དགེ་སློང་གིའོ། །དེ་ལས་ཀྱང་ངོ༌།།
ཁྱིམ་པ་ལས་རིག་པ་ལེན་པ་ལའོ། །དེ་ལས་དེ་ཀློག་པ་ལའོ། །སྒྱུ་ཐབས་ཀྱིས་རྨ་བཅིངས་
ཤིང་བཅིངས་ཤིང་འགྲོལ་དུ་འཇུག་པ་ལའོ། །དེའི་ཕྱིར་དོན་བདེན་པ་ཉིད་ལ་ནི་ལྟུང་བ་མེད་
དོ། །རེག་པར་བྱ་བ་མ་ཡིན་པ་དང་བསྟེན་པ་ལས་གྱུར་པའི་ལྟུང་བྱེད་བཅུ་གཅིག་གོ །བུ་
འཚོ་བ་ལའོ། །བུ་འཚོ་བའི་ལྟུང་བྱེད་དོ། །
ཁྱིམ་བདག་ལ་མ་དྲིས་པར་ཁྱིམ་གཞན་དུ་མཚན་མོ་འདའ་བར་བྱེད་པ་ལའོ། །
བུད་མེད་ལ་རག་ལས་པ་ཉིད་ཡིན་ན་དེ་ལ་དྲིས་ནས་ལྟུང་བ་མེད་དོ། །མཚན་མོ་མ་བརྟགསལ
-157



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པར་སྐྱབས་ཡོད་པར་འདའ་བར་བྱེད་པ་ལའོ། །གནས་ཁང་དུ་དགེ་སློང་མ་གཞན་མེད་པར་
མཚན་མོ་འདའ་བར་བྱེད་པ་ལའོ། །དེ་ཤི་བ་ལ་སོགས་པ་ལ་ནི་ལྟུང་བ་མེད་དོ། །གནོད་པར་
འགྱུར་བའི་སྒོ་སྤང་བའི་ལྟུང་བྱེད་གསུམ་མོ། །
དགེ་སློང་མ་དང་ཁྲི་གཅིག་ལ་ལྷན་ཅིག་རེག་པ་དང་བཅས་ཤིང་མཚན་མོ་ཉལ་བ་
ལའོ། །དེ་དང་ངམ་དུ་མ་དང་ལྷན་ཅིག་ཀྱང་རུང་སྟེ་གཏུར་བུ་ལ་སོགས་པས་བར་དུ་བཅད་
ཅིང་དྲན་པ་ཉེ་བར་བཞག་སྟེ་ལུས་ཀྱི་རེག་པའི་རོ་མྱང་བ་མེད་པར་ཁྲི་མི་འགུལ་བ་ཐ་མལ་
པའམ་སྟན་ལ་ནི་ལྟུང་བ་མེད་དོ། །ཡོད་ན་ཉེས་བྱས་སོ། །ལོངས་སྤྱོད་ཅིང་གནས་པ་བཏང་
བའི་ལྟུང་བྱེད་དོ། །
རང་གི་ལུས་ཀྱི་དྲིལ་ཕྱི་དགེ་སློང་མ་བྱེད་དུ་བཅུག་པ་ལའོ། །དགེ་སློབ་མའོ། །
དགེ་ཚུལ་མའོ། ཁྱིམ་པ་མོའོ། །མུ་སྟེགས་མོའོ། །བཀྲུ་བཤལ་བྱེད་དུ་འཇུག་པ་ལའོ། །རྫས་
དྲི་ཞིམ་པོ་དག་གིས་རང་གི་ལུས་སྐུད་པ་ལའོ། །འབྲུ་མར་གྱི་ཚིགས་མས་སོ། །བྱི་དོར་བྱེད་
པ་ལས་གྱུར་པའི་ལྟུང་བྱེད་བརྒྱད་དོ། །
ལག་པ་སྦྲེལ་ཏེ་ཁྲུས་བྱེད་པ་ལའོ། །ཆུ་ལ་ལོངས་སྤྱོད་པའི་ལྟུང་བྱེད་དོ། །
བཅོས་པའི་ཕྱིར་པུ་ཤེལ་ཙེ་འཆང་བ་ལའོ། །སོ་མང་དང་སྨིག་ཤད་དང་གསུམ་ཞེས་
བྱ་བ་དང་། སྒྲ་བརྙན་གྱིས་ཀྱང་ངོ༌། ཁྱིམ་པའི་རྒྱན་ཐོགས་པ་ལའོ། །འཆོས་པ་ལས་གྱུར་
པའི་ལྟུང་བྱེད་དྲུག་གོ །
བྲོ་བརྡུང་བ་ལའོ། །ཡན་ལག་གང་ཡང་རུང་བས་སོ། །གླུ་ལེན་པ་ལའོ། །དེའི་བསམ་
པས་མགྲིན་སྒྱུར་གང་ཡང་རུང་བའོ། །རོལ་མོ་བྱེད་པ་ལའོ། །རྒྱགས་པ་ལས་གྱུར་པའི་ལྟུང་
བྱེད་གསུམ་མོ། །
ལོངས་སྤྱོད་དུ་གྱུར་པའི་གདུགས་ཐོགས་པ་ལའོ། །མཆིལ་ལྷམ་གྱོན་པ་ལའོ། །
-158



འདུལ་བ་མདོ་རྩ་བ།
དབྱར་ཁང་དང་མལ་སྟན་བསྲུང་བའི་ཕྱིར་ནི་ལྟུང་བ་མེད་དོ། ཁྲིའུའི་བསྙེན་བསྐུར་ཉམས་སུ་
མྱོང་བར་བྱེད་པ་ལའོ། །ལོངས་འཆོས་པ་ཉིད་ལས་གྱུར་པའི་ལྟུང་བྱེད་གསུམ་མོ། །
ཁྱིམ་གཞན་དུ་མ་བསྒོ་བར་སྟན་ལ་འདུག་པ་ལའོ། །ཐུག་ཐུབ་ཏུ་ཕྱིས་གནོན་བྱེད་
པའི་ལྟུང་བྱེད་དོ། །
ཆོས་ཉན་དུ་གཞུག་པའི་གནས་སྐབས་སུ་ཁྱིམ་པའི་སྟན་སྤྱད་པ་ཁྱིམ་པ་ལ་མ་སྐྲུན་
པར་བོར་ཏེ་འགྲོ་བ་ལའོ། །སྤངས་པའི་ཉེ་འཁོར་གྱི་མཐའ་ལའོ། ཁྱིམ་པ་ལ་ལོག་པའི་
ཐབས་བྱེད་པའི་ལྟུང་བྱེད་དོ། །
སྐུད་པ་འཁལ་བ་ལའོ། །རྒྱ་ཅང་དང་ལྕག་པོད་ཀྱི་དོན་དུ་དབེན་པའི་ཕྱོགས་སུ་
ལྟུང་བ་མེད་དོ། །དགེ་སློང་མའི་ཚོགས་ཀྱི་གོས་བདག་གིར་བྱེད་པ་ལའོ། །དགེ་སློང་མའི་
ཚོགས་ཀྱི་གོས་ལ་བདག་གིར་བྱེད་པའི་ལྟུང་བྱེད་དོ། །
ཟས་བཙོང་བར་བྱས་པ་ལའོ། །ཟས་འཚོང་བའི་ལྟུང་བྱེད་དོ། །
ཁྱིམ་གྱི་བྱ་བ་ཡང་ངོ༌། །ཆང་གི་ལས་མི་བྱའོ། །ཆང་ཁང་བྱེད་དུ་མི་གཞུག་གོ །
རྗེན་པ་འཚོད་པ་ལའོ། །དགེ་སློང་གི་དགེ་འདུན་དང་མཁན་པོ་དང་སློབ་དཔོན་དང་ཚངས་པ་
མཚུངས་པར་སྤྱོད་པ་རྣམས་ཀྱི་ཕྱིར་དབེན་པའི་ཕྱོགས་སུ་ནི་ལྟུང་བ་མེད་དོ། ཁྱིམ་པ་མོའི་
བཟོ་སྟོན་པ་ལས་གྱུར་པའི་ལྟུང་བྱེད་གསུམ་མོ། །
ཟས་ཟོས་ནས་སྟན་ལས་ལངས་ཏེ་ཡང་ཟ་བ་ལའོ། །ལྟོ་འདུན་ལས་གྱུར་པའི་ལྟུང་
བྱེད་དོ། །
སྒོག་སྐྱའོ། །ཚོགས་པར་དབྱུང་བ་མ་ཡིན་པའི་དྲི་བསྟེན་པའི་ལྟུང་བྱེད་དོ། །
སྨེ་གབ་མི་འཆང་བ་ལའོ། །དེ་ཐག་གུས་བཏགས་ཏེ་བཞག་གོ །དེ་དུས་དུས་སུ་གོ
བཀྲུ་བ་དང་ཁ་བསྒྱུར་བར་བྱའོ། །ཆུ་གོས་ཀྱང་ངོ་། །དེ་གཉིས་བཅང་བར་བྱའོ། །བཀྲུ་
-159



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཤལ་བ་ལ་གོས་འཁྲུར་འཇུག་པ་ལའོ། །གསུ་བེལ་བ་ལས་གྱུར་པའི་ལྟུང་བྱེད་གསུམ་མོ།།
དགེ་སློང་གིས་གོས་ཁྱིམ་པ་ལ་བགོ་བའི་ཕྱིར་སྦྱིན་པ་ལའོ། །ཆོས་ཀྱི་རྒྱལ་མཚན་
ལ་མི་གུས་པའི་ལྟུང་བྱེད་དོ། །དགེ་སློང་དང་ལྷན་ཅིག་སྣམ་སྦྱར་བརྗེ་བ་ལའོ། །རྒྱལ་མཚན་
བརྗེ་བའི་ལྟུང་བྱེད་དོ། །
བསྔགས་པ་ལ་སེར་སྣ་བྱེད་པ་ལའོ། ཁྱིམ་དང་གནས་དང་རྙེད་པ་དང་ཆོས་ལ་
སེར་སྣ་བྱེད་པ་ལའོ། །སེར་སྣ་བྱེད་པ་ལས་གྱུར་པའི་ལྟུང་བྱེད་ལྔའོ། །
དབྱར་ཁང་ནས་དགེ་སློང་མ་གང་ཡང་རུང་བས་སྐྱོད་པ་ལའོ། ཁྱིམ་གཞན་ནས་དགེ་
སློང་མ་སྔ་ནས་གནས་པ་སྐྱོད་པ་ལའོ། །སྐྱོད་པ་ལས་གྱུར་པའི་ལྟུང་བྱེད་གཉིས་སོ། །
ལེགས་པར་མ་མཐོང་བ་ལ་སོགས་པས་གླེང་བ་ལའོ། །མཐོ་འཚམས་པ་ལས་
གྱུར་པའི་ལྟུང་བྱེད་དོ། །
མནའ་འདོར་བ་ལའོ། །ལོག་པར་སྟོན་པའི་ལྟུང་བྱེད་དོ། །
ཁྲོ་བས་བདག་ཉིད་ལ་གནོད་པར་བྱེད་པ་ལའོ། །མི་བརྟན་པས་རྣམ་པར་འགྱུར་བའི་
ལྟུང་བྱེད་དོ། །
འདུལ་བའི་མདོ་བམ་པོ་དྲུག་པ། དགེ་སློང་མའི་ཚོགས་ལ་བརྙས་ཐབས་བྱེད་པ་
ལའོ། །སྤྱོ་བ་ལ་ཡང་ངོ་། །འཁོར་གཙོ་བོ་ལ་ཆུས་འཐོར་བ་ལའོ། །བརྒྱལ་བ་ལ་ནི་ལྟུང་བ་
མེད་དོ། །དགེ་སློང་ལ་ཐུ་ཞེས་མི་བྱའོ། །རབ་ཏུ་བྱུང་བ་འདི་པ་ལ་སྤྱི་བར་མི་བྱའོ། །དེ་ལ་
གཉིས་ཀ་ཡང་ངོ་། །དགེ་སློང་གི་མདུན་དུ་སྤྱོད་ཡུལ་དུ་རྒྱུ་བར་མི་བྱའོ། །ཟམ་པ་མི་བརྟན་
པར་དགེ་སློང་དང་ལྷན་ཅིག་འགྲོ་བར་མི་བྱའོ། །དགེ་སློང་མཐོང་མ་ཐག་ཏུ་སྟན་ལས་ལྡང་
བར་བྱའོ། །འདུག་པས་དེ་འགྲེང་བས་ཧ་ཅང་ཡུན་རིང་དུ་འདའ་བར་བྱེད་ན་སྟན་ལ་ འདུག་
ཏུ་གཞུག་གོ །མི་བྱེད་ན་འདུག་པའི་ཕྱིར་ཞུས་ཏེ་དེ་ལ་འདུག་པར་བྱའོ། །བླ་མར་གྱུར་པ་ལ་ལ
-160



འདུལ་བ་མདོ་རྩ་བ།
བརྙས་ཐབས་བྱེད་པའི་ལྟུང་བྱེད་གསུམ་མོ། །
དགེ་སློང་མ་རྣམས་ཀྱི་རྩོད་པ་མཐུ་ཡོད་བཞིན་དུ་ཉེ་བར་ཞི་བར་མི་བྱེད་པ་
ལའོ། །འཁྲུག་ལོང་ཡལ་བར་དོར་བའི་ལྟུང་བྱེད་དོ། །
ཞག་ལོན་པའི་འདུན་པ་སྦྱིན་པ་ལའོ། །བློ་མཐུན་པར་མི་བྱེད་པའི་ལྟུང་བྱེད་དོ། །
ཟླ་བ་ཕྱེད་ཕྱེད་ཅིང་དགེ་སློང་རྣམས་ལས་གདམས་ངག་དང་རྗེས་སུ་བསྟན་པ་དག་
ཉམས་སུ་མྱོང་བར་མི་བྱེད་པ་ལའོ། །དགེ་སློང་དག་མེད་པར་གསོ་སྦྱོང་བྱེད་པ་ལའོ། །དགེ་
སློང་མེད་པའི་གནས་སུ་དབྱར་གནས་པར་ཁས་ལེན་པ་ལའོ། །དབྱར་གནས་པས་གཉི་གའི་
དགེ་འདུན་ལ་གནས་གསུམ་གྱིས་དགག་དབྱེ་མི་བྱེད་པ་ལའོ། །ལྕི་བའི་ཆོས་ལས་འདས་པ་
བ
ལས་གྱུར་པའི་ལྟུང་བྱེད་དག་གོ །
དབུལ་པོ་སྲ་བརྐྱང་སྦྱོར་དུ་འཇུག་པ་ལའོ། །སྲ་བརྐྱང་དབྱུང་བའི་ཕྱིར་བག་ཡངས་
སུ་བྱ་བའི་ཚོགས་པ་ལ་མི་སྦྱིན་པ་ལའོ། །གོས་འགྱེད་པའི་ཕྱིར་ཡང་ངོ༌། །འདིས་ལེན་མི་
འདོད་པ་ཉིད་ནི་མ་བྱས་པ་ཉིད་དོ། །གཞན་ལ་གནོད་པར་སྤྱོད་པ་ལས་གྱུར་པའི་ལྟུང་བྱེད་
གསུམ་མོ། །
དབྱར་ཁང་མ་གཏད་པར་འགྲོ་བ་ལའོ། །ཉེ་འཁོར་བཏང་ནའོ། །དབྱར་ཁང་
གླར་མི་བཏང་ངོ༌། ཁང་ཁྱིམ་གྱི་གཞི་དང་ཚོང་ཁང་གི་གཞི་ཡང་ངོ༌། །དབྱར་ཁང་ཡལ་བར་
འདོར་བ་ལས་གྱུར་པའི་ལྟུང་བྱེད་དོ། །
དབྱར་གྱི་ནང་དུ་ལྗོངས་རྒྱུ་ཞིང་འགྲོ་བ་ལའོ། །བར་ཆད་ཉེ་བར་གནས་པ་ལ་ནི་
ལྟུང་བ་མེད་དོ། །དབྱར་གནས་པའི་འོག་ཏུ་དེར་མི་འགྲོ་བ་ལའོ། །ཡུལ་འཁོར་དོགས་པ་དང་
བཅས་པར་འགྲོ་བ་ལའོ། །མི་མཐུན་པ་དང་བཅས་པར་ཡང་ངོ་། །འགྲོ་བ་དང་མི་འགྲོ་བ་
ལས་གྱུར་པའི་ལྟུང་བྱེད་བཞིའོ། །
-161



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལྷའི་གནས་ལ་སོགས་པ་དང་མུ་སྟེགས་ཅན་གྱི་གནས་སུ་སོང་སྟེ་རྩོད་པར་བྱེད་
པ་ལའོ། །སྐབས་མ་ཕྱེ་བར་འདྲི་བ་ལའོ། །སྟན་བཏིང་སྟེ་ཕན་ཚུན་ཀུན་དགའ་བར་བྱས་ནས་
ལུང་དྲི་བའི་སྦྱོར་བས་སྐབས་འབྱེད་དུ་གཞུག་པར་བྱའོ། །སྨྲ་བ་ལས་གྱུར་པའི་ལྟུང་བྱེད་
གཉིས་སོ། །
ཕྱི་སར་གཅིག་པུ་འགྲོ་བ་ལའོ། །རྩྭ་སྔོན་པོའི་སྟེང་དུ་བཤང་བ་དོར་བ་ལའོ། །ནད་
པ་ལ་ནི་ལྟུང་བ་མེད་དོ། །རྩྭ་སྔོན་པོས་ཐམས་ཅད་ཁྱབ་པ་ལ་ཡང་ངོ༌། །རྩིག་པའི་ཕག་ཏུ་མ་
བལྟས་པར་བཤང་བ་འདོར་བ་ལའོ། །རྩིག་པའི་པུ་ཤུ་བཏགས་པ་ལ་ནི་ལྟུང་བ་མེད་དོ། །མི་
གཙང་བ་ལ་བོང་རྡོག་འཕང་བར་མི་བྱའོ། །བཤང་བ་ལས་གྱུར་པའི་ལྟུང་བྱེད་གསུམ་མོ། །
ལྟུང་བྱེད་འབའ་ཞིག་ཏུ་གྱུར་པ་རྣམས་རྫོགས་སོ།། །།
༈ གཞན་གྱི་ཁྱིམ་ནས་བདག་གི་དོན་དུ་འོ་མ་བླངས་ཏེ་འཐུངས་པ་ལའོ། །མི་ན་བས་
སོ། །དེས་བླངས་པའི་ཚེ་ནི་ཉེས་བྱས་སོ། །ཞོ་དང་མར་སར་པ་དང་ཞུན་མར་དང་འབྲུ་མར་
དང་སྦྲང་རྩི་དང་བུ་རམ་གྱི་དབུ་བ་དང་ཉ་ཤ་དང་ཤ་དང་ཤ་སྐམ་རྣམས་ཀྱང་ངོ༌། །དེ་དག་
ལས་གཞན་བསླངས་པ་ལས་གཞན་ཐོབ་པ་ལ་ནི་ན་སྨད་པ་མེད་དོ། །མི་བསོད་པ་ལ་ཡང་
ངོ༌། །དེར་གཏོགས་པ་ལ་དེ་ཐོབ་པ་ལ་ཡང་ངོ༌། །དེ་ནི་ཉེས་བྱས་བྱས་པ་ཉིད་དོ། །སེང་
གེ་ལས་གྱུར་བའོ། །སོ་སོར་བཤགས་པར་བྱ་བ་རྣམས་རྫོགས་སོ།། །
༈ ཤམ་ཐབས་རྐེད་པ་སྣང་བར་བགོ་བར་མི་བྱའོ། །ཆགས་པར་གྱུར་ཅིང་ཁྱིམ་
གཞན་དུ་འགྲོ་བར་མི་བྱའོ། །དགེ་སློང་དག་ལས་གྱུར་པ་བཞིན་ནོ། །བསླབ་པ་རྣམས་སོ། །
དགེ་སློང་མའི་རྣམ་པར་འབྱེད་པ་རྫོགས་སོ།། །།
༈ ཉམས་པ་དང་མ་ཆགས་པ་གཉིས་ལྟུང་བ་ལ་སྦྱོར་བ་ལ་ནི་ཉེས་བྱས་སོ། །བསྙེན་
པར་མ་རྫོགས་ཤིང་རབ་ཏུ་བྱུང་བས་བླངས་པ་ལས་འདས་པ་ལ་ཡང་ངོ་། །དེའི་ཕྱོགས་དང་
-162



འདུལ་བ་མདོ་རྩ་བ།
མཐུན་པ་ལ་ཡིད་ཀྱིའོ། །བསླབ་པ་བྱིན་པ་ལ་ནི་འདྲ་བ་ཉིད་དོ། །བསྙེན་པར་མ་རྫོགས་པ་
དང་ལྡན་པ་ཉིད་ཀྱང་ངོ༌། །དེ་ལ་ནི་མ་ཡིན་ནོ། །དགེ་སློབ་མ་ལ་ཡང་ངོ༌། །འགྲོ་བ་གཞན་གྱི་
རྣམ་པ་བརྟེན་པ་ནི་དགེ་སློང་གི་འདུ་ཤེས་ཡོད་པ་ལ་ཡང་ངོ་། །མེད་ན་ནི་ན་སྨད་པ་ཉིད་དོ། །
ཚིག་སྔ་མར་སྦྱོར་བ་བྱས་པ་ལ་ཡང་ངོ་། །ཕྱི་མ་ལ་ཡང་དེ་དང་ལྡན་པ་ཉིད་ཡིན་ནོ། །རྫས་
བཀག་པ་བས་བཟང་པོ་ལ་ཡང་དེ་དང་ལྡན་པ་ཉིད་ཡིན་ནོ། །འདྲ་བ་ལ་ཡང་ངོ་། །མཚན་
གྱུར་པ་ནི་དེའི་ཞིང་ཉིད་ཡིན་ནོ། །ན་སྨད་པའི་དོན་གྱི་སྦྱོར་བ་གང་ཡིན་པ་ཉིད་ལས་སོ། །
བྱས་པ་ནི་དེ་ཉིད་ཡིན་ནོ། །ན་སྨད་པ་ནི་རང་གི་ཉིད་དོ། །ཞག་བཅུར་མ་ལོན་པ་ནི་ཆ་ཉིད་
དོ། །ཞིང་མ་ཡིན་པ་ཉིད་ལ་ནི་ཉམས་སོ། །དེ་ལ་ཉེས་པ་བཅབས་པ་མ་ཡིན་པ་མ་ཡིན་ནོ།།
མགུ་བ་སྤྱད་པ་ནི་དོན་མེད་པ་ཉིད་ཡིན་ནོ། །འདི་ལ་ཆོ་ག་རྣམས་གྱུར་ཏོ། །དེའི་ཚེ་ལུས་བྱེད་
པ་པོ་ཉིད་ཡིན་ནོ། །གཞན་ལས་སྐྱེས་པ་ནི་རང་གི་འགྲོ་བ་ཉིད་མ་ཡིན་པ་མ་ཡིན་ནོ། །འགྲོ་
བ་གཞན་གྱི་རྣམ་པ་བསྟེན་པ་བསད་པ་ལ་ཡང་ངོ༌། །གནས་སྐབས་གཞན་ཐོབ་པ་ནི་གཞན་
ཉིད་མ་ཡིན་ནོ། །ཉེས་པ་དེ་མེད་པ་ཉིད་ལ་འོང་བ་ནི་ཐ་དད་དོ། །བཏང་བ་ཡང་ངོ་། །གཞི་
གཅིག་ལ་དུ་མ་ཉིད་བཅས་པ་ལ་ནི་ཇི་སྙེད་པ་དེ་སྙེད་ཀྱིས་ཉེས་པར་འགྱུར་རོ། །དེའི་ཆ་ནི་
དེར་གཏོགས་སོ། །ཕྱུང་བ་ཐམས་ཅད་ལ་མཐའ་ཉིད་མ་གཏོགས་པ་ནི་དགེ་འདུན་ལྷག་
མའོ། །བྱ་བ་དུ་མའི་འབྲས་བུས་ལྟུང་བ་རྣམ་པར་མི་བཞག་གོ །ཕྱེད་བྱས་པ་ལ་བྱེད་པ་ནི་
ཕྱེད་ཉིད་དོ། ཁ་ན་མ་ཐོ་བ་ན་སྨད་པ་དག་གི་ཚེ་ཉིད་ནི་ན་སྨད་པ་ཡིན་ནོ། །ཐམས་ཅད་ལ་ཐེ་
ཚོམ་ཟ་བས་ཞུགས་པ་ནི་བསམ་པ་དང་བཅས་པ་ཡིན་ནོ། །སྦྱོར་བ་ལ་ནི་འདུ་ཤེས་ཡན་ལག་
ཡིན་ནོ། །བསམས་པ་ལ་ནི་དེ་ཉིད་དོ། །མི་ཚངས་པར་སྤྱོད་པ་དང་ཁུ་བ་འབྱིན་པ་གཉིས་ལ་
ནི་དེར་མ་ཟད་དོ། །མི་བདེན་པ་ལ་ནི་ཉན་པ་པོ་ཡང་ངོ་། །ཡན་ལག་ཐམས་ཅད་དང་དུ་བླང་
དུ་རུང་བ་ཉིད་ནི་བརྟེན་པའི་ཕྱིར་མཐུ་དང་ལྡན་པ་ཉིད་ཡིན་ནོ། །འོག་མ་དག་ལ་ནི་གཞན་ལ་
-163



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ན་སྨད་པ་ཉིད་དོ། །དུ་མ་མ་ཚང་བ་ནི་དེ་བས་ཀྱང་ངོ་། །མི་ལ་དུད་འགྲོ་ཡང་ངོ་། །རྫུ་འཕྲུལ་
གྱི་ཆོས་ཅན་ཉིད་མ་ཡིན་པ་ནི་རེག་པ་མ་ཡིན་པའི་ཡན་ལག་ཡིན་ནོ། །རེག་པར་བྱ་བ་ཉིད་ནི་
མ་ཉམས་པའོ། །ག་ག་ཚིལ་བྱེད་པ་ལ་ཡང་ངོ་། །སེན་མོ་དང་སོ་དང་ཤ་མེད་པའི་རུས་པ་དང་
སྤུ་དག་ནི་གཞན་དང་ལྡན་པ་ཉིད་ཡིན་ནོ། །མིའི་འགྲོ་བ་ནི་ཐ་སྙད་དུ་བྱ་བ་ཉིད་ཡིན་ནོ། །
རང་བཞིན་ཉམས་པ་ནི་མ་ཡིན་ནོ། །མ་ནིང་དང་མཚན་གཉིས་པ་དག་ནི་དེ་དང་ལྡན་པ་ཉིད་
དོ། །རེག་པ་ནི་ཐ་སྙད་དང་འདྲའོ། །ཕྱི་རོལ་པའི་རབ་ཏུ་བྱུང་བ་དང་མ་ཆགས་པ་དང་ཉམས་
པ་དག་ནི་ཕྱེད་ཉིད་ཁྱིམ་པའོ། །དགེ་སློང་དང་དགེ་སློང་མ་བསྙེན་པར་རྫོགས་པ་ཅན་མ་
ཉམས་པ་ཉིད་ནི་བསླབ་པ་དག་ལ་ཡན་ལག་ཉིད་ཡིན་ནོ། །མཚན་དང་ཁས་བླངས་པ་དག་
གིས་ནི་རང་གི་ཕྱོགས་ཉིད་ཀྱི་ཁོངས་སུ་གཏོགས་སོ། །འདིར་གཏོགས་པ་ལ་ཁྱིམ་པ་ལ་ནི་
རྟགས་ཅན་ཉིད་ཀྱི་བས་ན་སྨད་དོ། །རབ་ཏུ་བྱུང་བའི་རྫས་དག་ལ་ནི་རུང་བ་ཉིད་དང་ཚད་
དང་ལྡན་པ་ལ་སོགས་པ་ཉིད་དོ། །རང་གི་དོན་ཉིད་གཙོ་ཆེར་ཡོད་པའོ། །རྣམ་པར་རིག་བྱེད་
ལ་ནི་དོན་གོ་བའོ། །སྨྲ་བ་པོ་ཉིད་ལ་ཡོད་པ་སྟེ་གསོད་པ་དང་རང་གི་དོན་དུ་རྐུ་བ་དག་ལས་
གཞན་པའིའོ། །ཡང་དག་པར་ལེན་པར་བྱེད་པ་ལ་ནི་དེར་མ་ཟད་དོ། །དེ་ནི་སྣོད་ཡིན་ནོ། །
ངག་གིའོ། །རང་གིའོ། །བདག་ཉིད་དང་འབྲེལ་བའོ། །རང་གིས་བསྐོས་པ་ཉིད་བྱེད་དུ་
བཅུག་པ་ཡིན་ནོ། །རྣམ་པར་འབྱེད་པར་གཏོགས་པ་ཕལ་ཆེ་བའི་སྤྱིར་བསྟན་པ་རྣམས་
རྫོགས་སོ།། །།
༈ སྤྱོད་ཡུལ་དུ་ཞུགས་པས་རྣལ་འབྱོར་བསྒོམ་པར་མི་བྱའོ། །མངོན་པར་འདུ་བ་
ཡང་མི་བྱའོ། །རྣམ་པར་གཡེང་བར་བྱེད་པ་དང་གཏུམ་པོ་དང་གྱ་ཚོམ་པ་དག་ཡོངས་སུ་སྤང་
བར་རིགས་སོ། །སྤོང་ཁང་བརྩིག་པར་བྱའོ། །གནས་ཁང་གཉིས་ཀྱི་བར་དུ་སྲང་གདོད་དོ། །
ལྔའམ་དྲུག་གིའོ། །སྒོ་གླེགས་སྒྲ་མི་འབྱུང་བ་དང་དྲང་བའི་ཐབས་ཀྱང་ངོ་། །གོང་དུ་སུམ་ཆ་
-164



འདུལ་བ་མདོ་རྩ་བ།
བོར་བར་སྐར་ཁུང་ཕྱི་རུབ་ལ་ནང་ཡངས་པ་ཡང་བཟང་ངོ༌། །དྲ་བ་དང་སྒོ་གླེགས་དང་འཕྲེད་
གཏན་དང་གནམ་གཟེར་དང་འཁོར་གཏན་དང་དབྱུག་གུ་སྐམ་ཁ་ཉེ་བར་བཞག་གོ །མི་ཤོང་
ན་སྟེང་དུ་ཁང་མོ་ཆེ་བྱའོ། །ཡང་ན་ཡང་ཐོག་གོ །འཛེག་པའི་ཕྱིར་ཐེམ་སྐས་སོ། །མི་ལྟུང་
བར་བྱ་བའི་ཕྱིར་ཁ་ཁྱེར་གྱིས་བསྐོར་བར་བྱའོ། །དེ་མི་འགུལ་བར་བྱ་བའི་ཕྱིར་ལྕགས་ཀྱི་
གཟེར་བུ་དག་གིས་གདབ་བོ། །ཕྱི་རོལ་དུ་སྤོང་ཁང་ཆེན་པོའམ་གནས་ཁང་གི་ཚར་དག་ཀྱང་
ངོ་། །སྒོའི་ཐད་ཀར་སྒོ་གདོད་པར་མི་བྱའོ། །སྒོ་ཁང་བྱའོ། །ཕུག་ཀྱང་ངོ༌། །འདུག་པའི་ཆེད་
དུ་སའི་སྟེགས་བུ་དག་དང་ཁྲིའུ་ཡང་ངོ་། །དེ་ནི་ཁོ་ར་ཁོར་ཡུག་ཏུ་ཁྲུ་བཞིས་འཁོར་བ་བཟང་
ངོ༌། །ཐགས་མ་ནི་རྣམ་པ་ལྔའོ། །མུན་ཛའི་དང་ཤ་ནའི་དང་གྲེས་མའི་དང་རས་མའི་དང་སྦ་
ཕྲ་མོའི་འོ། །དེར་སྟན་ནང་ཚངས་ཅན་དག་གདིང་ངོ༌། །དེའི་ཁོ་ར་ཁོར་ཡུག་ཏུ་མཐོ་གང་ལྷག་
པ་དག་བཟང་ངོ༌། །ཨརྐའི་དང་ཀ་ཤའི་དང་ཨེར་ཀའི་དང་སྤྲ་བའི་དང་ཤལ་མ་བའི་དག་གི་
བལ་གྱིས་དགང་ངོ༌། །བལ་དང་ཤ་ན་དང་རས་བལ་དང་རས་མ་དག་དང་ལོ་མའི་ཚོགས་
དག་གིས་ཀྱང་ངོ༌། །དོན་ཇི་ལྟ་བ་བཞིན་དུ་འདུག་པར་བྱ་བའི་ཕྱིར་མདོ་མདོར་བྱ་རོག་རྐང་
དག་བྱའོ། །གཉིད་བྲོ་ན་གདོས་བུ་དག་གདགས་པར་བྱའོ། །དབྱུག་གུས་དལ་བུས་གཟུགས་
པར་བྱའོ། །སྣད་པར་མི་འགྱུར་བར་བྱ་བའི་ཕྱིར་བྲེའི་བཅད་འཕྲོ་ལྟ་བུར་རས་མ་དག་གིས་
དཀྲིས་པས་སོ། །ཕོ་ལོང་འཕང་བར་བྱའོ། །ཡང་ཕྱིར་འོང་བར་བྱ་བའི་ཕྱིར་ཐ་གུས་གདགས་
པར་བྱའོ། །མདུན་དུ་མར་མེ་བཞག་པར་བྱའོ། །རྐང་པ་དབྱུང་ངོ་། །ཡ་གཅིག་བརྐྱང་ངོ༌། །
མི་འཐོམ་པར་བྱ་བའི་ཕྱིར་ཕྲེང་ཐག་ལྟ་བུ་ལ་བསྐོན་པའི་སྦུ་གུའམ་དེ་ལ་བཏགས་པའི་ཐ་གུ་
ལ་འཇུས་ཏེ་བཅག་པར་བྱའོ། །མཆིལ་ལྷམ་ཅན་གྱིས་བཅག་པར་མི་བྱའོ། །རྐང་པ་ གཉིས་
ལ་རྡུལ་མི་གོས་པར་བྱ་བའི་ཕྱིར་བར་ཏང་གདིང་བར་བྱའོ། །སྤོང་བ་པས་ཞག་གསུམ་ཞིང་
རྐང་པ་གཉིས་བསྐུ་བར་བྱའོ། །མ་ནུས་ན་དེར་ཡང་ཉལ་བར་བྱའོ། །སྒོ་གཅད་པར་བྱའོ། །མ
5
-165



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གློས་ཀྱང་ཕབ་སྟེའོ། །སྤོང་བ་པའི་ཕྱིར་ཞལ་ཏ་བ་བསྐོ་བར་བྱའོ། །དེའི་བྱ་བ་ནི་ལངས་མ་
ཐག་ཁོ་ནར་ཆག་ཆག་གདབ་པ་དང་ཕྱག་དར་བྱ་བ་དང་ལྕི་བ་སར་པའི་བྱུག་པས་བསྐུ་བར་
བྱའོ། །སྟན་བཤམ་པར་བྱའོ། །མི་གཙང་བའི་སྐྱབས་གཉིས་བྱི་དོར་བྱའོ། །ཆག་ཆག་ལ་
སོགས་པས་སོ། །བོང་རྡོག་དང་ས་དང་ཆུ་དག་བཞག་པར་བྱའོ། །བསྡུ་བའི་ཕྱིར་གཎྜི་བརྡུང་
ངོ༌། །དེའི་གནས་ནི་ཁང་སྟེང་ངོ༌། །དགེ་འདུན་བསྡུ་བའི་ཕྱིར་ནི་རྒྱུད་གསུམ་དང་དེ་སྙེད་ཀྱི་
ཏོག་དག་གོ །ལས་བྱ་བའི་དོན་དུ་ནི་རྒྱུད་གཅིག་དང་ཏོག་གསུམ་མོ། ཁ་ཅིག་ལས་ནི་རྒྱུད་
གསུམ་དང་ཏོག་གཉིས་སོ་ཞེའོ། །ཤི་བ་ལ་ཕྲག་པ་དབྱུང་བའི་དོན་དུ་ནི་བྱི་བོའོ། ཁ་ཅིག་
ལས་ནི་རྒྱུད་གཅིག་དང་ཏོག་གཅིག་གོ་ཞེའོ། །སྤོང་བ་བའི་དོན་དུ་ནི་ཁར་གསིལ་ལོ། ཁ་
ཅིག་ལས་ནི་གཎྜི་ཆུང་ངུ་ཞེའོ། །གནོད་པ་བྱུང་བ་ལ་ནི་ཇི་ཙམ་གྱིས་ཆོག་པའོ། །ཟན་གྱི་ཕྱིར་
འདུ་བའི་དོན་དུ་གཎྜི་དང་གཎྜི་ཆུང་ངུ་གཉིས་ཀ་བརྡུང་ངོ༌། །བར་དུ་བཅད་དེའོ། །བརྒྱང་
བས་སོ། །འདུས་པ་ཆེན་པོའི་ཚེ་གཎྜི་བརྡུངས་པས་གོ་བར་མི་འགྱུར་བ་ལྟ་ན་དུང་སྦྲེལ་ཏེ་
བུད་པར་བྱའོ། །རྔ་བོ་ཆེ་དག་བརྡུང་ངོ་། །གཎྜི་བརྡུངས་པར་མི་འགྲོ་བར་མི་བྱའོ། །དེར་མི་
པ
མྱུར་བར་མི་བྱའོ། །བྱ་བ་འགྲུབ་པའི་དུས་ཀྱི་ལྷག་མ་ལུས་པ་ཙམ་ནི་རྒྱུན་ཆགས་གསུམ་པ་
གདོན་ཅིང་ཅི་བདེར་བྱའོ། །དེ་རན་པར་བྱའོ། །ཡོན་བཤད་པར་བྱའོ། །རན་པར་རོ། །སྤོང་
བ་པའི་ཞལ་ཏ་བ་སྔར་འདུ་ཞིང་མཇུག་ཏུ་འགྱེས་པར་བྱའོ། །གལ་ཏེ་རྐྱེན་དེ་ལྟ་བུ་བྱུང་ན་ལྡེ་
མིག་སྦས་པ་བསྟན་པར་བྱའོ། །གསོ་སྦྱོང་གི་གཞི་ལས་ཞི་གནས་ཀྱི་གསོ་སྦྱོང་གི་སྐབས་སོ།།
གསོ་སྦྱོང་གི་གནས་ལ་བློ་མཐུན་པར་བྱའོ། །གནས་ཐམས་ཅད་གྲུབ་པའམ་བྱས་
པའམ་ཟིན་པ་ལའོ། །ཕྱི་རོལ་ཉེ་འཁོར་འདོམ་གང་དང་ལྡན་པའོ། །
དགེ་འདུན་འདོད་ནའོ། །ལས་གཞན་གྱི་གནས་ཀྱང་དེ་ཡིན་ནོ། །མཚམས་གཅད་
པར་བྱའོ། །དཔག་ཚད་ཕྱེད་དང་གསུམ་གྱི་མཐའ་ཚུན་ཆད་དུའོ། །ཕྱོགས་ཕྱོགས་སུ་ཕ་བོང་
-166



འདུལ་བ་མདོ་རྩ་བ།
དང་རྩིག་པ་དང་ཀ་བ་དང་ཤིང་ལྗོན་པ་དང་ར་བ་དང་བྱ་སྐྱིབས་དང་ལམ་པོ་ཆེ་དང་ཁྲོན་པ་ལ་
སོགས་པ་དེ་ཤེས་པའི་དགེ་སློང་རྣམས་ཀྱིས་བརྟགས་ནས་དགེ་འདུན་གྱི་མདུན་དུ་མཚན་མ་
བརྟན་པོ་བརྗོད་དེ་ལས་བྱའོ། །དེར་གནང་བ་བྱས་ན་ཆོས་གོས་དག་དང་འབྲལ་བར་མི་
འགྱུར་རོ། །དེ་བྱའོ། །ཐམས་ཅད་ཀྱི་ཆེད་དུ་དཀྱིལ་འཁོར་བར་བློ་མཐུན་པར་བྱའོ། །སྔ་མ་
བག་ཡངས་སུ་མ་བྱས་པར་གཅད་པ་གཞན་མི་འཆགས་སོ། །མཚམས་དག་དགྲོལ་བར་
བྱའོ། །ཚིག་གཅིག་གིས་མཚམས་གཉིས་ གཅད་པ་དང་དགྲོལ་དུ་རུང་ངོ༌། །མཚམས་མ་
བཅད་པའི་གནས་སུ་ནི་ལས་ལ་རྩིག་པ་མཚམས་ཡིན་ནོ། །ཝ་ཁ་ནས་ཆུ་འཛག་པ་གང་དུ་
བབ་པ་ཡང་ངོ་། །གྲོང་ལ་ནི་ཉེ་འཁོར་གྱི་མཐའ་ཚུན་ཆད་དོ། །དགོན་པ་ལ་ནི་ཕྱོགས་ཕྱོགས་
སུ་རྒྱང་གྲགས་ཀྱི་མཐའ་ཚུན་ཆད་དོ། །གསོ་སྦྱོང་གི་གཞི་ལས་མཐུན་པའི་གསོ་སྦྱོང་གི་
གནས་ཀྱི་སྐབས་སོ། །
འདུན་པ་འབུལ་བ་ལས་དེ་དང་མཐུན་པ་འགྲུབ་བོ། །མཚམས་བཅད་པ་ལ་ནི་མི་
འགྲུབ་བོ། །བསླབ་པ་བྱིན་པ་ལས་དེ་བླང་དུ་རུང་ངོ༌། །དེ་ལ་དགེ་སློང་གི་འདུ་ཤེས་ཉེ་བར་
གཞག་པ་ལའོ། །དབུལ་དུ་མི་རུང་ངོ༌། །སྨྱོས་པའི་གནང་བ་ཐོབ་པས་ནི་མི་མཐུན་པ་ཉིད་དུ་
མི་འགྱུར་རོ། །ཡོངས་སུ་དག་པ་ཕུལ་བ་དང་ཡང་གཅིག་པ་ཉིད་དོ། །གསོ་སྦྱོང་དང་དགག་
དབྱེ་ལའོ། །དེ་ཕུལ་བས་སོ། །དེ་བཞིན་དུ་དེ་གཉིས་ལ་བྱའོ། །ཆོ་ག་དེ་མནོད་པར་བྱའོ། །
ཚོགས་ཐ་དད་པས་འདུན་པ་ལ་སོགས་པས་མཐུན་པར་བྱས་ཏེ་ལས་བྱེད་པ་ལ་མི་རུང་བ་
མེད་དོ། །བརྗོད་པར་བྱ་བ་རྩོམ་པ་དང་འདྲ་བ་རྣམས་གཅིག་ཅར་བརྗོད་པ་ལ་ཡང་ངོ་། །
གཅིག་གིས་དུ་མའི་དེ་དག་ལེན་པ་ལ་ཡང་མེད་དོ། །འདི་ལ་བརྗོད་ནུས་པའི་ཚིག་གིས་
གཟུང་ངོ༌། །མི་ནུས་ན་དེ་དག་དབུལ་བ་གང་ཡང་རུང་བས་འགྲུབ་བོ། །ལུས་ཀྱིས་ཡང་ངོ༌། །
ཇི་ལྟར་ཡང་མི་ནུས་ན་ཡང་ན་དགེ་འདུན་དེར་འགྲོ་བར་བྱ། ཡང་ན་དེ་ཁྲིས་བླང་བར་བྱའོ། །
-167



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དེ་བླངས་ནས་རྒྱུག་པར་མི་བྱའོ། །མགྱོགས་པར་མི་བྱའོ། །མཆོང་བར་མི་བྱའོ། །ཕྱི་རོལ་ལ་
མཆོང་བར་མི་བྱའོ། །བང་རིམ་ལ་མཆོང་བར་མི་བྱའོ། །ནམ་མཁའ་ལ་འདུག་པར་མི་བྱའོ།།
ཕྱི་རོལ་ལ་མི་བྱའོ། །སྐས་ཀྱི་རིམ་པ་གཞན་བཞག་ནས་གཞན་དུ་གོམ་པ་དོར་བར་མི་བྱའོ། །
ཐེམ་སྐས་ཀྱི་ཐེམ་པར་མི་བྱའོ། །ཆུ་ལྐོག་མ་ནུབ་ཙམ་ལ་འབོག་པར་མི་བྱའོ། །གཉིད་ལོག་པ་
དང་སྙོམས་པར་འཇུག་པར་མི་བྱའོ། །དེ་གཉིས་ནི་མ་ཀླས་པ་ཉིད་ཀྱིས་ཀྱང་སྨད་པར་བྱ་བ་
ཉིད་ཡིན་ནོ། །དགེ་སློང་ལ་བརྗོད་པར་བྱའོ། ཁ་ཅིག་ལས་དགེ་འདུན་ལ་ཞེའོ། །བཙུན་པ་
རྣམས་དགོངས་སུ་གསོལ་ཞེས་བྱ་བས་བརྩམ་མོ། །དགེ་འདུན་གྱི་ནང་དུ་མ་ཕྱིན་པར་དུས་
བྱས་སམ་ཁྱིམ་པ་ཉིད་ལ་སོགས་པར་ཁས་བླངས་ན་མ་བླངས་པ་ཉིད་ཡིན་ནོ། །ཕྱིན་ན་
བླངས་པ་ཉིད་ཡིན་ནོ། །གཞན་གྱིས་ཚེས་བཅོ་ལྔ་ལ་དགེ་སློང་བཟུང་ན་དེ་ལ་དགེ་སློང་འདི་
བདག་ཅག་གི་ཚངས་པ་མཚུངས་པར་སྤྱོད་པ་ཡིན་གྱིས་ཐོངས་ཤིག་ཅེས་བརྗོད་པར་བྱའོ། །
མ་བཏང་ན་བདག་ཅག་འདི་དང་ལྷན་ཅིག་བྱ་བ་ཅུང་ཞིག་ཡོད་དོ་ཞེས་སྔ་མ་དང་བཅས་ཏེའོ།།
དེ་ལྟར་ན་ཡང་དཀྱིལ་འཁོར་བ་བྱའོ། །དེ་བཏང་བའི་ཕྱིར་སྔར་མི་འབད་པར་མི་བྱའོ། །
འཕྲིགས་པས་མི་མཐུན་པ་ཉིད་དུ་འགྱུར་རོ། །ཐ་དད་པ་ཉིད་དུ་འདོད་པས་མངོན་པར་
བརྟགས་ཏེ་ལས་བྱེད་ན་ཉེས་པ་སྦོམ་པོའོ། །རྟོག་པ་ཉིད་ན་ཐེ་ཚོམ་ཟའམ་ངེས་པར་བྱེད་པ་
ལ་ནི་ཉེས་པའི་བྱེད་པ་མི་འབྱུང་བ་མ་ཡིན་ནོ། །བསམ་པ་ཐག་པ་ནས་ཡོངས་སུ་བཙལ་ཞིང་
གོ་ ལོབ་མ་བྱས་ན་དག་པའི་བྱེད་པ་ཡིན་ནོ། །བཙལ་བ་དང་བོད་པ་དང་མཐོན་པར་འདུག་
སྟེ་ཕྱོགས་སུ་ལྟ་བ་དག་གིས་ནི་དེ་ཡིན་ནོ། །གསོ་སྦྱོང་གི་གཞི་ལས་མཐུན་པའི་གསོ་སྦྱོང་གི་
ཚོགས་པའི་སྐབས་སོ། །
གསོ་སྦྱོང་བྱའོ། །ཟླ་བ་ཕྱེད་ཕྱེད་ཅིང་ཚེས་བཅོ་ལྔ་ལའོ། །སོ་སོར་ཐར་པའི་མདོ་
འདོན་པས་སོ། །དགག་དབྱེ་བྱས་ནས་འདི་མ་གྲུབ་པ་ཉིད་མ་ཡིན་ནོ། །གསོལ་བ་དང་རྣམ་
-168



འདུལ་བ་མདོ་རྩ་བ།
པར་བཞག་པ་འཛིན་དུ་གཞུག་པ་སྔར་བྱ་ཞིང་དེ་གདོན་ཏོ། །གླེང་གཞི་གདོན་པ་དང་གསོལ་
བ་ནི་ཚིག་ཏུ་བརྗོད་པ་ཉིད་ཀྱིས་བསྒྲུབ་པར་བྱ་བ་ཉིད་ཡིན་ནོ། །ལྷག་མ་ནི་ཐོས་པ་བསྒྲགས
ས་ཀྱང་ངོ་། །བརྩམས་པའི་སྡེ་ཚན་ནི་རྫོགས་པར་བྱ་དགོས་སོ། །བཞི་པ་ལ་རེག་ན་རིལ་
གྱིས་སོ། །འདི་ལ་ཟླ་བ་ཕྱེད་འདས་པའི་སོ་སོར་བརྟག་པར་བྱའོ། །འདུ་བར་འགྱུར་བ་དེར་
རོ། །ཤེས་པ་ཕྱིར་བཅོས་ཏེ་ཐམས་ཅད་དུ་འདུག་པར་བྱའོ། །འདུག་པ་ན་དྲན་ནམ་ཡིད་
གཉིས་ཟ་ན་དྲུང་ན་མོ་ལ་བྱིན་གྱིས་བརླབ་པར་བྱའོ། །ལས་བྱེད་པས་ནི་སེམས་ཀྱིས་སོ། །
གལ་ཏེ་ཚེས་བཅོ་ལྔ་ལ་བདག་གཅིག་པུ་དེ་དང་མི་ལྡན་པར་ཤེས་ན་འགྲོགས་བཤེས་ལ་དྲང་
པོར་འབད་པར་བྱའོ། །ཚེ་དང་ལྡན་པ་འདི་དང་འདི་ལྟ་བུ་བྱེད་པ་གང་ཡིན་པ་དེས་ཅིར་
འགྱུར། ལྟུང་བ་དང་བཅས་པར་རོ། །འོ་ན་ཚེ་དང་ལྡན་པས་ཀྱང་འདི་དང་འདི་ལྟ་བུ་བྱས་
སམ། བྱས་སོ། །འོ་ན་ཚེ་དང་ལྡན་པ་ཡང་ལྟུང་བ་དང་བཅས་པ་ཡིན་ནོ། །ཚེ་དང་ལྡན་པ་ཁོ་
བོ་གཅིག་པུར་མ་ཟད་ཀྱི། དགེ་འདུན་ཐམས་ཅད་དོན་དེ་དང་ལྡན་པ་ཡིན་ནོ། །ཀྱེ་ཚེ་དང་
ལྡན་པ་ཇེ་ཁྱོད་རང་གི་ལྟུང་བ་ཆོས་བཞིན་དུ་ཕྱིར་གྱིས་ཤིག །དགེ་འདུན་ཐམས་ཅད་ཀྱིས་
ཁྱོད་ལ་ཅིར་འགྱུར། ཞེས་བྱ་བའི་རྩོམ་པས་མིག་ལམ་དུ་ལྷག་མ་འདོད་པ་རྣམས་འཆགས་སུ་
གཞུག་གོ །འདི་ལ་མི་འདོད་པ་དེ་ལ་གླེང་བར་མི་བྱའོ། །གལ་ཏེ་ཚེས་བཅོ་ལྔ་ལ་ཐམས་ཅད་
ཀྱིས་ལྟུང་བ་ཤེས་སམ་ཡིད་གཉིས་སུ་གྱུར་ན་ལེན་པར་བྱེད་པ་བསྒྲུབ་པའི་ཕྱིར་དགེ་སློང་
འགའ་ཞིག་རང་གི་ཕྱིར་བཅོས་པའི་དོན་དུ་གནས་གཞན་དུ་གཏང་བར་བྱའོ། །མ་གྲུབ་ན་
བྱིན་གྱིས་བརླབ་པའི་ཕྱིར་གསོལ་བ་བྱ་བ་འདོད་པར་བྱའོ། །བཞི་པས་ཉུང་བ་ཉིད་ལ་ཡང་
གཙུག་ལག་ཁང་གི་བྱ་བ་གནས་པ་ཁོ་ན་ཡིན་ནོ། །སྟན་ཐབས་ཉམས་པར་མི་བྱའོ། །ཆག་
ཆག་དང་ཕྱག་དར་དང་ལྕི་བ་སར་པས་བྱུག་པ་བྱ་བ་དང་། སེང་གེའི་ཁྲི་བཤམ་པ་དང་མར་
མེ་གཟུགས་པ་དང་ཆོས་ཉན་དུ་གཞུག་པ་དག་བྱས་ལ། ཕྱོགས་ཆེས་མཐོན་པོར་འདུག་སྟེ་
-169



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཕྱོགས་བཞིར་རྣམ་པར་བལྟ་བར་བྱའོ། །དགེ་སློང་དག་འོང་བར་སྣང་ན་ཀྱེ་ཚེ་དང་ལྡན་པ་
མྱུར་བ་མྱུར་བར་ཤོག་ཅིག །དེང་དགེ་འདུན་གྱི་གསོ་སྦྱོང་ངམ་དགག་དབྱེ་བཅོ་ལྔ་པ་ཡིན་ནོ
ཞེས་བརྗོད་པར་བྱའོ། །བཞིར་མ་ཚང་ན་དུས་ཀྱི་བར་དུ་བསྡད་དེ་བྱིན་གྱིས་བརླབ་པར་བ
བྱའོ། །འབའ་ཞིག་ན་འདུག་སྟེའོ། །ལྷག་མ་གཞན་དང་བཅས་པ་ཡིན་ན་མདུན་དུའོ། །
གསུམ་ནི་འཁོད་དོ། །བཞིའི་དགག་དབྱེ་ཡང་དེ་བཞིན་ནོ། །དེའི་ཚེ་གནས་ན་སོ་སོར་ཐར་
པའི་མདོ་འདོན་ནུས་པ་མེད་པར་ཤེས་ན་གསོ་སྦྱོང་ལ་བསྡད་པར་མི་བྱའོ། །གང་ན་དེ་ལས་
འདའ་བ་དེར་ཉེ་བར་འགྲོ་བར་མི་བྱའོ། །གནས་པར་ཁས་བླངས་པ་ཕྱི་མའི་གོང་མ་བསྲུང་
བར་མི་བྱའོ། །དེ་ལ་ཡང་ཟླ་བ་གཉིས་ལས་ལྷག་པའོ། །གནས་དང་ལས་དང་རྙེད་པ་དང་
བསྙེན་བཀུར་བ་བསྟབས་པས་འདོན་པར་བྱེད་པ་གཉེར་བར་བྱའོ། །མདོ་སྡེ་འཛིན་པ་འོང་
བ་གདུགས་དང་རྒྱལ་མཚན་དང་བ་དན་ལ་སོགས་པ་དག་གིས་བསུ་བར་བྱའོ། །འདུལ་བ་
དང་མ་མོ་ཡང་ངོ་། །དཔག་ཚད་ཕྱེད་དང་གསུམ་དུའོ། །མ་ནུས་ན་རྒྱང་གྲགས་ལྔར་རོ། །
གསུམ་མམ་དཔག་ཚད་ཕྱེད་དམ་རྒྱང་གྲགས་སམ་རྒྱང་གྲགས་ཕྱེད་དམ་ཁྱམས་སུ་ཡང་རུང་
ངོ༌། །ངག་གིས་ཤེས་པའི་ཚིག་གིས་བསུ་ནས་ལྷུང་བཟེད་དང་ཆོས་གོས་བླང་བར་བྱའོ། ཁྲུས་
བྱའོ། །དགེ་འདུན་ལ་ཡང་སྣུམ་བག་གི་རྙེད་པའོ། །གནས་ལ་སོགས་པ་བསྟབས་པ་སྦྱིན་ནོ།།
ཆོས་མཉན་པ་ཡང་ངོ༌། །དགེ་སློང་ཕྲག་དོག་ཅན་ལ་འདི་དག་བསྟན་པ་འཛིན་པ་ཡིན་ནོ་ཞེས་
གོ་བར་བྱའོ། །གསོ་སྦྱོང་དང་དགག་དབྱེ་མ་བྱས་པས་དེའི་ཉིན་མོ་རང་གི་དེ་ཡོད་པའི་གནས་
ནས་འགྲོ་བར་མི་བྱ་སྟེ། གལ་ཏེ་དེ་ཉིད་ཀྱི་ཚེ་རྣམ་པ་དེ་ལྟ་བུར་ཕྱིན་པའམ་འཐབ་ཀྲོལ་ཅན་
དག་དང་འབྲལ་བའམ་སྤྱོད་པ་བཟང་པོ་ཅན་དག་དང་ཕྲད་པ་དེ་ལྟ་བུར་འགྲོ་བ་ཉིད་མ་ཡིན་
ནའོ། །སྤྱོད་པ་བཟང་པོ་ཅན་གྱི་དགེ་སློང་དང་བཅས་པ་ནས་འཐབ་ཀྲོལ་ཅན་གྱི་དགེ་སློང་
དང་བཅས་པར་འགྲོ་བར་མི་བྱའོ། །དགེ་སློང་དང་བཅས་པ་ནས་དགེ་སློང་མེད་པར་ལྷག་མ་
-170



འདུལ་བ་མདོ་རྩ་བ།
རྣམས་དང་ལྷན་ཅིག་མ་ཡིན་པའམ། གནོད་པ་དང་ལུས་དང་སེམས་ཤིན་ཏུ་སྦྱངས་ ་པའི་
དབང་མ་གཏོགས་པར་འགྲོ་བར་མི་བྱའོ། །འགྲོ་བའི་ཕྱིར་གནས་པ་གསོ་སྦྱོང་དང་དགག་
དབྱེ་མ་བྱས་པར་དོར་བར་མི་བྱའོ། །རྐྱེན་དེ་ལྟ་བུ་ཉིད་ཡོད་ན་སྤྱོད་པ་བཟང་པོ་དང་ལྡན་པ་
དང་འདོན་པ་དང་ལྡན་པའི་གནས་བསྟན་ནས་དེར་འགྲོར་གཞུག་པར་བྱའོ། །བསྒོ་བ་དེ་
ལས་འདའ་བར་མི་བྱའོ། །ཕྱིས་འོངས་པ་རྣམས་ཀྱི་དོན་དུ་དེ་གཉིས་ཡང་བྱར་རུང་ངོ༌། །
གལ་ཏེ་ལེགས་པར་ན་དེ་ལ་ཅི་དགར་འཇུག་པར་བྱའོ། །འདུ་བ་མཐུན་པ་དག་ལ་ཡང་ངོ༌། །
གཞན་གྱིས་ཚོགས་པ་གསོལ་བར་བྱའོ། །དེ་མ་ཐོབ་ན་མཚམས་གཞན་དུ་བྱའོ། །བྱེད་པའི་
ཚེ་འོངས་ན་ལྷག་མ་ཉམས་སུ་མྱོང་བས་འགྲུབ་བོ། །གནས་དེ་ནས་འགའ་ཡང་མ་སོང་བ་
ཉིད་ཡིན་ན་ངེས་པ་ཡིན་ནོ། །གློ་བུར་དུ་ལྷགས་པ་དག་ཆེས་མང་བ་ཉིད་ཡིན་ན་ཡང་ངོ༌། །
དུས་ཀྱི་ཕྱིར་ནི་ཆེས་མང་པོ་རྣམས་ཀྱི་རྗེས་སུ་འཇུག་པར་བྱ་བ་ཉིད་ཡིན་ནོ། །མཉམ་པ་ཉིད་
ཡིན་ན་གཉུག་མར་གནས་པ་རྣམས་ཀྱིའོ། །འདི་ལ་ཡང་ངོ༌། །གསོ་སྦྱོང་གི་གཞི་ལས་མཐུན་
པའི་གསོ་སྦྱོང་གི་ཆོ་གའི་སྐབས་སོ། །
ཏིང་ངེ་འཛིན་ལས་བསླང་བར་མི་བྱའོ། །གདམས་ངག་མེད་པར་བསྒོམ་པར་མི་
བྱའོ། །གདོས་བུ་དང་ཕོ་ལོང་གི་སྦྱོར་བ་རིགས་པ་ཉིད་ཡིན་ནོ། །བརྩོན་འགྲུས་ལྷོད་པར་མི་
བྱའོ། །དེ་ནི་མདོ་སྡེ་ལས་གསུངས་པ་བཞིན་ནོ། །ལུས་དང་སེམས་དང་གོས་མ་འཕྱར་བས་
ཉལ་བར་བྱའོ། །མི་ན་བས་ཉིན་མོ་ཉལ་བར་མི་བྱའོ། །རོ་རྒྱབ་ན་བས་པུས་འཁྱུད་བཅང་
བར་བྱའོ། །དབང་པོ་རྣམས་ནང་དུ་བསྡུས་པ་དང་ཡིད་ཕྱི་རོལ་དུ་མ་སོང་བ་དང་གསལ་བ་
དང་དྲང་པོས་མི་ཐོགས་པར་བཅག་པར་བྱའོ། །མི་ནུས་ན་ཐ་གུ་བྲེས་ཏེའོ། ཁ་ཏོན་པའི་
འཆག་ས་ནི་ཁྲུ་བཅུ་གཉིས་སོ། །སྤོང་བ་པའི་ནི་བཅོ་བརྒྱད་དོ། །དེ་ཐ་གུས་གཞལ་ཏེ་བྱའོ། །
དགེ་སློང་གིས་ཆོས་བཤད་པར་བྱའོ། །འདུག་སྟེའོ། །གལ་ཏེ་དུ་མ་ཉིད་ཡིན་ན་གཅིག་གིས་
-171



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོ། །གང་ཡང་རུང་བས་སོ། །མ་གསོལ་བར་མི་བྱའོ། །གལ་ཏེ་དེའི་ཚིག་གིས་བྱུང་བ་མ་
།
ཡིན་ནའོ། །གྲས་མི་བྱའོ། །གྲ་ཕྱེད་ཀྱིས་མི་བྱའོ། །གཉིས་ཀྱིས་གཅིག་ཏུ་མི་བྱའོ། །རྒན་
རིམ་གྱིས་སོ། །གལ་ཏེ་མང་བ་ཉིད་ཡིན་ན་སྟན་གཉིས་སམ་གསུམ་བཞག་སྟེའོ། །གལ་ཏེ་
སྟན་དེ་དག་མི་ཐོབ་པ་ཡིན་ནའོ། །སེང་གེའི་ཁྲི་ལ་ཡང་ངོ་། །མཆིལ་མའི་སྣོད་བཞག་པར་
བྱའོ། །དེར་བཅལ་བླུགས་སོ། །ཕྱེ་མའམ་ཐལ་བའོ། །དེ་དུས་དུས་སུ་སྦྱང་བར་བྱའོ། །ཚེས་
བརྒྱད་དང་། བཅུ་བཞི་དང་། བཅོ་ལྔའི་ནུབ་མོ་ཆོས་མཉན་པར་བྱའོ། །ནད་པས་དེ་མ་བྱས་
པ་ལ་ནི་ཉེས་པ་མེད་དོ། །དེ་སྨྲ་བའི་ཕྱིར་གསོལ་བ་འདེབས་པ་མི་གདོན་པར་མི་བྱའོ། །མི་
ནུས་པ་ལ་སོགས་པ་ཡིན་ན་གསོལ་བ་འདེབས་པ་ལ་ཤད་ཀྱིས་སྦྱང་བར་བྱའོ། །སྨྲ་བ་པོ་
མེད་ན་རིམ་གྱིས་དྲན་པར་བྱ་ཞིང་ཐ་ན་ཚིགས་སུ་བཅད་པ་རེ་རེ་ཙམ་ཡང་སྨྲ་བར་བྱའོ། །
དེར་མར་མེ་གཟུགས་སོ། ཁྱམས་སུ་ཆོས་ཉན་པའི་ཟླ་གམ་གྱི་རྣམ་པ་ལྟ་བུའམ་རྫིང་བུའི་
རྣམ་པ་ལྟ་བུར་བཤམ་པར་བྱའོ། །བླ་གབ་མེད་པར་ཆོས་ཉན་ན་བླ་རེ་གདགས་སོ། །རླུང་
དང་ཆར་འབབ་ན་བཏུལ་ལོ། །དེར་ཆོས་ཉན་པ་དག་དོར་བར་མི་བྱའོ། །དེར་གནས་བརྟན་
དང་པོར་འདུག་སྟེ་ཡུད་ཙམ་ཞིག་ཅང་མི་སྨྲ་བར་བསྡད་ནས་ཆོས་སྨྲ་བར་བྱ་བའམ་གཞན་ལ་
དགེ་སློང་ཆོས་སྨྲོས་ཤིག་ཅེས་གསོལ་བར་བྱའོ། །སྨྲ་བ་ན་སེམས་གཏད་དེ་གལ་ཏེ་ཆོས་ཡིན་
ན་སྤྲོ་བར་བྱའོ། །གལ་ཏེ་མ་ཡིན་ན་བཟློག་པར་བྱའོ། །དེར་ཁྱིམ་པ་ལྷགས་པ་རྣམས་ལ་ཆོས་
དང་ལྡན་པའི་གཏམ་བྱའོ། །མུ་སྟེགས་ཅན་ཀླན་ཀ་ཚོལ་ཞིང་གནས་ན་ལེགས་པར་ཚར་
བཅད་ཅིང་ཁྲོ་བ་མི་བསྟན་པར་བཟོད་པར་བྱའོ། །སྟོན་པས་འཁོར་ཁྲིད་དེ་འགྲོ་བར་མི་
བྱའོ། །དེ་དག་འགྲོ་ན་ཆོས་ཀྱི་སྒོར་གཟུད་པར་བྱའོ། །རྗེས་དང་བཅས་པ་དང་གུས་པ་དང་
བཅས་པ་དང་སེམས་དམའ་བས་འཇུག་པར་བྱའོ། །གུས་པར་བྱས་ཏེ་བསྟན་པར་བྱའོ། །
ཆོས་ལ་གུས་པ་དང་བཅས་པ་དང་བརྟེན་པ་དང་ཡིད་མི་གཡེང་བས་རིག་པ་དང་གྲོལ་བའི་ལ
-172



འདུལ་བ་མདོ་རྩ་བ།
ཚིག་དག་གིས་སོ། །དོན་ཇི་ལྟ་བ་བཞིན་དུ་ཐོགས་པ་མེད་པར་བརྗོད་པ་དག་གིས་སོ། །མ
འདྲེས་པར་རོ། །འབྲེལ་བར་རོ། །བྱམས་པ་དང་སྙིང་རྗེ་དང་ཟང་ཟིང་མེད་པའི་སེམས་ཀྱིས་
སོ།
།རངས་པ་དང་མོས་པ་དང་དགའ་བར་བྱེད་པས་སོ། །དོན་གྱི་དབང་གིས་མ་རྫོགས་ན་
བཞག་པར་བྱའོ། །དབྱངས་ཀྱིས་ཆོས་སྨྲ་བར་བྱའོ། །ལངས་ནས་རྣམ་པར་དབྱེ་བར་བྱའོ། །
དོན་བསྡུས་ཏེ་བརྗོད་པར་ཡང་བྱའོ། །གལ་གཟུང་བ་དང་གཞུང་གཟུགས་པ་ལ་ཡང་ངོ༌། །
དགེ་འདུན་གྱི་གནས་བརྟན་གྱིས་སྒྲིག་མའི་ཐུར་མ་སྐུད་པ་ལ་བརྒྱུས་པ་སྤྲོ་བས་ཉི་མ་བགྲང་
བར་བྱའོ། །དགེ་བསྐོས་ཀྱིས་དེ་ལས་བརྟགས་ཏེ་དགེ་འདུན་ལ་བརྗོད་པར་བྱའོ། །བྱེ་བྲག་
ཏུ་བྱས་པའིའོ། །ངོའི་དབྱེ་བས་སོ། །གཙུག་ལག་ཁང་གི་བདག་པོ་དང་ལྷའི་ཕྱིར་ཚིགས་སུ་
བཅད་པ་གདོན་པར་དགེ་སློང་རྣམས་ལ་བསྐུལ་བའི་ཚིག་བྱའོ། །མོད་ལའོ། །དེང་ནི་ཡར་གྱི་
ངོའི་ཚེས་གཅིག་ལགས་ཏེ། གཙུག་ལག་ཁང་གི་བདག་པོ་དང་གཙུག་ལག་ཁང་གི་ལྷ་རྣམས་
ཀྱི་སླད་དུ་ཚིགས་སུ་བཅད་པ་རེ་རེ་བཀླག་ཏུ་གསོལ་ཞེས་སོ། །གཙུག་ལག་ཁང་གི་བདག་
པོས་སྤྱན་འདྲེན་པའི་ཚིག་ཀྱང་བརྗོད་པར་བྱའོ། །ཡོན་བདག་མིང་འདི་ཞེས་བགྱི་བས་སང་
དགེ་འདུན་བཤོས་ལ་སྤྱན་འདྲེན་ན་བཙུན་པ་རྣམས་ཀྱིས་དེ་ལ་དགེ་ལེགས་ཀྱི་ཡིད་དག་གིས་
སོ་སོ་ནས་ཐུགས་བརྩེ་བར་མཛད་དུ་གསོལ་ཞེས་སོ། །ཉིན་ཞག་གཅིག་གིས་མི་ཆོག་པར་
བྱའོ། །དུས་ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །ཟླ་བ་ཤོལ་དོར་བ་ནི་རྒྱལ་པོའི་
རྗེས་སུ་འབྲང་བས་སོ། །རྒྱུ་སྐར་ནི་སྐར་མཁན་གྱི་རྗེས་སུ་འབྲང་བས་ཤེས་པར་བྱའོ། །འདི་
ལ་དགོས་པ་ནི་ཐ་སྙད་ལ་མཁས་པར་བྱའོ། །མ་བརྟགས་ཤིང་གསོ་སྦྱོང་ལ་མ་བསྡད་པར་
འདི་སྟོང་པ་ཞིག་གོ་སྙམ་ཞིང་མཚམས་གཅད་པར་མི་བྱའོ། །བཅད་པ་ཉིད་དུ་ཤེས་པ་ཉིད་ནི་
མི་འཆགས་པའི་ཡན་ལག་མ་ཡིན་ནོ། །དེ་མེད་པ་ཉིད་ཀྱིས་ཀྱང་བག་ཡངས་སུ་འགྱུར་རོ།།
རུང་བའི་ཁང་པ་ཡང་ངོ༌། །མཚམས་སུ་མཚམས་ཀྱི་བསྐོར་དུ་མི་རུང་ངོ་། །དཀྱིལ་འཁོར་བ་
-173



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་དགེ་སློང་མའི་དབྱར་ཁང་དང་ཁྲོན་པ་དག་ལ་ནི་རུང་ངོ༌། །ཤིང་ལྗོན་པ་གཅིག་ལ་
མཚམས་བཞི་མན་ཆད་ཀྱི་མུ་ཐུག་དུ་མ་རྣམ་པར་གནས་སོ། །འདི་ལ་ཐ་སྙད་དུ་རུང་བ་
མཚན་མ་ཡིན་ནོ། །རྫུ་འཕྲུལ་དང་སྒྱུ་མ་བྱས་པ་དག་ཀྱང་དེ་ལྟར་གྱུར་བ་ཉིད་མ་ཡིན་ནོ། །
ཟླ་བ་དང་ཉི་མ་དང་སྐར་མའི་འོད་དང་རྦ་ཀློང་གི་རླབས་དག་ཀྱང་མི་བརྟན་པ་ཉིད་ཡིན་ནོ། །
མཚམས་སུ་ཆུ་ནི་མཚམས་གཞན་དང་འདྲའོ། །བར་དུ་ཆོད་ན་གཅིག་པ་ཉིད་མ་ཡིན་ནོ། །
གལ་ཏེ་ཟམ་པ་བརྟན་པོ་ཉིད་ཡིན་ན་ཡུལ་ཉིད་ཡིན་ནོ། །དེ་ཞིག་པ་ཡང་ཕྱིར་བྱས་ན་ནི་རྗེས་
སུ་འཇུག་གོ །སྦྱོར་བ་མ་བཏང་བ་ཉིད་དོ། །ཞག་བདུན་ཕན་ཆད་ནི་མི་འཇུག་གོ །ནམ་
མཁའ་ནི་བར་དུ་ཆོད་པར་གྱུར་པ་ཡིན་པས་དེ་ལ་ཡོད་པ་ཉིད་ཀྱི་ཐ་སྙད་ཀྱང་མེད་ན་འབྲེལ་
བ་ལྟ་ག་ལ་ཡོད། དབུས་ནས་དཔག་ཚད་ཕྱེད་དང་གསུམ་གྱི་མཐའ་ལས་ལྷག་པར་མཚམས་
བཅད་པ་དག་མི་འཆགས་སོ། །འོག་དང་སྟེང་དུ་སྲ་བ་དང་འབྲེལ་བ་ལ་དེ་ཚུན་ཆད་ས་གཞི་
དང་འདྲ་བ་ཉིད་དོ། །ས་གཞི་མཚམས་མ་བཅད་པ་ཉིད་དུ་ནི་མི་འབྲལ་བའི་གནང་བ་མི་
ཆགས་སོ། །བཅད་པ་ཞིག་ན་ཞིག་གོ །དེས་ནི་དེ་མི་ཞིག་གོ །མཆོད་རྟེན་དང་གཙང་ཁང་
དང༌། གཙང་ཁང་ཕྱུར་བུ་དང་འཁོར་ས་དང་གསོ་སྦྱོང་གི་གནས་དག་ཏུ་ཕྱག་དར་བྱ་བ་ཉིད་
དོ། །དགེ་འདུན་ལ་འདུན་པ་ལ་སོགས་པ་ཕུལ་བ་ཉིད་ནི་ཕུལ་བ་ཉིད་ཡིན་ནོ། །དེ་ལས་གང་
ང་རུང་བས་དེ་བརྗོད་པར་བྱ་བ་ཉིད་ཡིན་ནོ། །མཚམས་ཀྱི་ ཕྱི་རོལ་ན་གནས་པས་དེ་
དབུལ་བ་དང་དབུལ་དུ་འཇུག་པར་མི་བྱའོ། །བརྒྱུད་པས་མི་བྱའོ། །ན་བ་དང་དབང་མེད་པ་
དང་སྲོག་དང་ཚངས་པར་སྤྱོད་པའི་བར་ཆད་ཀྱིས་འཇིགས་པ་ལས་གཞན་པས་འབུལ་བ་ལ་
ནི་ཉེས་བྱས་སོ། །མ་བརྗོད་པ་ནི་མ་གུས་པ་ལས་སོ། །དེས་འཇིགས་པ་ལས་མཚམས་ཀྱི་ཕྱི
རོལ་ནས་ཁྱེར་ཏེ་འོངས་པ་ལ་ནི་ཉེས་པ་མེད་དོ། །དགེ་སྐོས་ཀྱིས་གསོ་སྦྱོང་གི་ཚེ་ཚུལ་ཤིང་
བྲིམས་པས་དགེ་སློང་རྣམས་བགྲང་བར་བྱའོ། །ལེགས་པར་ཐོན་པས་གདོན་ཏེ་ཚིག་ཕྱེད་,
ལ
-174



འདུལ་བ་མདོ་རྩ་བ།
ཀྱང་མ་འཁྲུལ་པ་ཉིད་ནའོ། །དགེ་འདུན་གྱི་གནས་བརྟན་གྱིས་སོ། །མི་ནུས་པ་ཉིད་ཡིན་ན་
གཉིས་པའིའོ། །དེས་ཀྱང་ན་གསུམ་པའིའོ། །དེས་ཀྱང་ན་རེས་ཀྱིས་སོ། །མི་ནུས་ན་གཞན་
ལ་བཅོལ་བར་བྱའོ། །མ་བཏུབ་ན་དགེ་འདུན་གྱིས་སོ། །རྟག་ཏུ་ཡང་ངོ་། །སྐྱུགས་ན་ལྷག་མ་
གཞན་གྱིས་སོ། །དུམ་བུ་འཛིན་པ་ཉིད་ཡིན་ན་ཇི་སྙེད་ཀྱིས་འགྲུབ་པ་དག་གིས་སོ། །
འཇིགས་པ་དང་བཅས་པ་ཉིད་ཡིན་ན་གནས་མཛེས་པ་འདོད་པས་གྲོང་དང་མི་ཉེ་བར་གསོ་
སྦྱོང་བྱར་མི་རུང་ངོ༌། །འགྲོ་ན་མི་སྡོད་ན་འགྲོ་བཞིན་དུ་བྱའོ། །སྒྲ་མི་འདོད་ན་མདོར་བསྡུས་
པས་སོ། །དེ་ཙམ་ན་ཡང་བྱིན་གྱིས་བརླབ་བོ། །དད་པ་ཅན་དང་གཙོ་བོ་དག་དགའ་བར་
འགྱུར་བ་ལྟ་ན་ཆོ་ག་རྗེས་སུ་བསྒྲག་པ་ལ་ཁ་ན་མ་ཐོ་བ་མེད་དོ། །དྲུང་དུ་གསོ་སྦྱོང་བྱེད་པ་ལ་
ཡང་ངོ༌། །ཕོངས་པའི་ཚེ་ཁྱིམ་པའི་དྲུང་དུ་བཤགས་པར་བྱའོ། །དེ་ལ་ཆོ་ག་རྗེས་སུ་བསྒྲགས་
པ་ལ་ཡང་ངོ༌། །རྒྱལ་པོ་ལ་གོ་བར་བྱ་བ་ལ་ཡང་ངོ༌། །གཞན་མ་རྫོགས་པ་ལ་མི་འཆགས་པ་
མེད་དོ། །གདོན་པར་བྱ་བ་དང་དེའི་ཚད་དང་དུས་དང་འདོན་པར་བྱེད་པ་རྣམས་དེ་ཁོ་ན་
བཞིན་ཉེ་བར་མ་བཟུང་བ་ནི་འདིར་ཆོས་མ་ཡིན་ནོ། །ཐོས་པའི་ཉེ་འཁོར་ལས་འདས་པ་ཉིད་
ནི་སོང་བ་ཉིད་ཡིན་ནོ། །གསོ་སྦྱོང་གི་གཞི་དང་འབྲེལ་པ་རྣམ་པར་འབྱེད་པ་ལ་སོགས་པའི་
སྐབས་སོ། །གསོ་སྦྱོང་གི་གཞི་རྫོགས་སོ།། །།
༈ དབྱར་གནས་པར་ཁས་བླང་བར་བྱའོ། །ཟླ་བ་གསུམ་དུ་བྱའོ། །ཚེས་བཅུ་དྲུག་།
ལའོ། །དབྱར་ཟླ་འབྲིང་པོའི་ཉའི་ཕྱི་དེ་ཉིན་པར་གྱིའོ། །དབྱར་ཐ་ཆུང་གི་ཉའིའོ། །ཞག་
བཅུའམ་ཟླ་བ་ཕྱེད་ཀྱིས་འབྱུང་བར་འགྱུར་བ་ཉིད་ན་གཙུག་ལག་ཁང་བྱི་དོར་བྱའོ། ཁ་ཅིག་
ལས་ནི་བདུན་ནམ་བརྒྱད་ན་ཞེའོ། །ཉི་མ་སྔ་མ་ལ་ནི་གནས་མལ་བསྡོག་གོ །ཁྲིའུ་དང་ཆོལ་
ཟངས་ཡན་ཆད་དོ། །དེ་སྟོབས་པ་བསྐོ་བར་བྱའོ། །མི་ནུས་ན་དུ་མའོ། །དེས་དྲི་དག་གིས་
བསྐུས་པའི་ཚུལ་ཤིང་གཟེབ་ཀྱི་སྤྲོག་མར་རས་དཀར་པོ་བཏིང་བས་དཀྲིས་པ་དག་རྒན་ར
-175



དེབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རིམས་སུ་བཞག་ནས་ཚེ་དང་ལྡན་པ་དག་གནས་འདི་ན་ཁྲིམས་སུ་བྱ་བ་འདི་དང་འདི་ཡོད་དེ།
ཁྱེད་ཅག་ལས་གང་ཁྲིམས་སུ་བྱ་བ་འདི་དང་འདིས་གནས་པར་སྤྲོ་བ་དེས་ནི་ཚུལ་ཤིང་ལོངས་
ཤིག །ཁྱེད་ཅག་ལས་སུས་ཀྱང་དབྱར་དགེ་འདུན་གྱི་ནང་དུ་འཁྲུག་ལོང་བསྐྱེད་པར་མི་བྱའོ།
ཁྱེད་ཅག་ལས་གང་གིས་འགའ་ཞིག་ལ་ཅུང་ཟད་ཤེས་པ་དེས་དེ་སྨྱོས་ཤིག །ཁྱེད་ཅག་ལས་
གང་དབྱར་གྱི་ནང་དུ་དགེ་འདུན་ལ་འཁྲུག་ལོང་བསྐྱེད་པར་འགྱུར་བ་དེ་ལ་དགེ་འདུན་གྱིས་
ཕྱིས་ཉེ་བར་བརྟག་པར་དགོངས་སོ་ཞེས་དགེ་སློང་རྣམས་ལ་གོ་བར་བྱའོ། །གཞན་གྱིས་བླང་
བ་དང་ཁས་བླང་བའི་ཕྱིར་དགེ་འདུན་ལ་གསོལ་བ་བྱའོ། །ཚུལ་ཤིང་བྲིམ་མོ། །དང་པོར་
སྟོན་པའི་བླང་ངོ་། །གཞན་དག་གིས་ནི་སྟན་ལས་ཕྱེད་འཕགས་པས་སོ། །དགེ་ཚུལ་རྣམས་
ཀྱི་ནི་སློབ་དཔོན་དང་མཁན་པོ་དག་གིས་སོ། །མཇུག་ཏུ་གཉུག་མར་གནས་པ་རྣམས་ཀྱི་དེ་
ཡང་ངོ༌། །དལ་བུས་དེ་བཞག་པར་བྱའོ། །བགྲངས་ནས་གནས་འདིར་དགེ་སློང་འདི་སྙེད་
ཀྱིས་ཚུལ་ཤིང་བླངས་སོ་ཞེས་གོ་བར་བྱའོ། །གནས་ཀྱི་གཞི་བསྟབས་པར་བྱའོ། །དེ་དག་གི་
སྒོ་ལྕགས་དང་ལྡེ་མིག་བླངས་པས་མདུན་དུ་འདུག་སྟེ་གནས་བརྟན་གཙུག་ལག་ཁང་ཆེ་གེ་མོ་
ནི་རྙེད་པ་དང་བཅས་པ་གོས་ཀྱི་རིན་དང་བཅས་པ་ལགས་ཀྱིས་བཞེས་ཤིག་ཅེས་ཡོན་ཏན་ཇི་
ལྟ་བ་བཞིན་དུ་མོས་པ་བསྐྱེད་ཅིང་ལེན་དུ་གཞུག་གོ །བླང་བ་ལ་སོགས་པ་ནི་ལྷུང་བཟེད་དང་
འདྲའོ། །མཆོད་རྟེན་དང་དགེ་འདུན་གྱི་དོན་མ་ཡིན་པར་སོང་བར་ཤེས་པ་ལ་ནི་འཐེབ་ཉིད་
ལས་བསྐོ་བར་བྱའོ། །ཤིང་ལྗོན་པའི་དྲུང་དང་ནེའུ་གསིང་གི་གཞི་དག་ལ་ཡང་རྒན་རིམ་
བཞིན་དུ་བསྐོ་བར་བྱའོ། །གནས་ཁང་གིས་མི་ཆོག་ན་གཉིས་ལ་སོགས་པ་དག་ལ་ཐ་ན་དེའི་
ས་གཞི་གདིང་བའི་ཚད་ཙམ་ཡང་ངོ༌། །ལྷུང་བཟེད་དང་བྱ་མ་བུམ་དང་འདག་རྫས་དང་སོ་
ཤིང་དང་སྨན་གྱི་གནས་ལ་ལྟོས་པར་བྱའོ། །སྒོ་ཁང་དང་ཐེམ་སྐས་ཀྱི་ལྐོག་དང་ཁྱམས་དང་
དཔང་ས་དང་བཀད་ས་དང་བསྲོ་ཁང་གི་ར་བ་དག་ནི་བསྐོ་བར་མི་བྱའོ། །མཚན་མོ་གནས་
-176



འདུལ་བ་མདོ་རྩ་བ།
མལ་མི་བསྐོའོ། །ནད་པ་འདུག་པའི་གནས་ཁང་གཞན་ལ་མི་སྦྱིན་ནོ། །དེ་ཉིད་ཐོབ་པ་མེད་
ན་མི་སྦྱིན་པར་མི་བྱའོ། །དེ་དང་དེའི་གཡོག་ལས་བྱེད་དུ་མི་གཞུག་གོ །མཛེ་ཅན་གྱིས་དགེ་
འདུན་གྱི་གནས་མལ་སྤྱད་པར་མི་བྱའོ། །དེ་ལ་གནས་དབེན་པ་སྦྱིན་ནོ། །དགེ་འདུན་གྱིས་
བསྟེན་པར་བྱ་བ་དང་བཅས་པ་ཐ་ན་ཁྱམས་དང་ཁྱམས་གྲུ་བཞི་དང་སྒོ་ཁང་དང་བང་རིམ་
དང་འཆག་ས་དང་ཤིང་དྲུང་གི་གནས་དེར་ཡང་འདུག་པར་མི་བྱའོ། །བཤང་བ་དང་གཅི་བའི་
སྐྱབས་གཉིས་སུ་འཇུག་པར་མི་བྱའོ། །དེ་ལ་གཡོག་བསྐོ་བས་སྙིང་བརྩེ་བར་བྱའོ། །དུས་
ཐམས་ཅད་དུ་དགོན་པ་བ་དག་ལ་ལྷུང་བཟེད་དང་ཆོས་གོས་བཞག་པའི་ཕྱིར་གནས་ཁང་
བསྐོ་བར་བྱའོ། །དབྱར་གནས་པར་ཁས་བླངས་པ་ན་ཁ་ཅིག་གློ་བུར་དུ་འོང་སྲིད་པས་གནས་
དང་གནས་མལ་བཞག་པར་བྱའོ། །མང་པོ་དག་ལྷགས་ན་གནས་པ་དག་གིས་གཟོད་བསྐོ་
བར་བྱའོ། །གནས་པར་ཁས་བླང་བ་ཕྱི་མ་ཕྱིན་ཆད་མི་བྱའོ། །མང་བ་ཉིད་ན་གཅིག་ལ་ཡང་
གཉིས་ལ་སོགས་པ་ཁྱབ་པའི་བར་དག་གོ །ཞག་གཅིག་གི་དོན་དུ་གནས་མལ་མནོད་
མི་བྱའོ། །རྙེད་པ་དང་འདོད་པས་གཙུག་ལག་ཁང་མི་མནོད་དོ། །ཐམས་ཅད་ཡོངས་སུ་སྤྱད་
པར་བྱའོ། །ལ་ལར་ཀློག་པ་དང་ཁ་ཏོན་དང་འདུག་པ་དང་བཅག་པ་དག་ལས་གང་ཡང་རུང་
བ་བྱ། ལ་ལར་ལྷུང་བཟེད་དང་ཆོས་གོས་བཞག་པར་བྱ། ལ་ལར་མཚན་མོར་ཉལ་བར་བྱ།
ལ་ལར་སྔ་དྲོ་དང་གུང་ཚིགས་དང་ཕྱི་དྲོ་འདུག་པས་དེ་ལ་སྦྱར་བར་བྱའོ། །གནས་པར་ཁས་
བླངས་པས་གནས་ཀྱི་གཞི་རལ་པ་དང་གྲུམས་པ་བཅོས་པར་བྱའོ། །དགེ་སློང་མ་དབྱར་
གནས་པ་རྣམས་ཀྱིས་དབྱར་ཁང་བཅོས་པར་བྱའོ། །འཐབ་ཀྲོལ་ཅན་གྱིས་གནས་མི་ཐོབ་
པར་བྱ་བའི་ཕྱིར་དགུན་མནོད་པ་དང་དཔྱིད་མནོད་པའི་གནས་མལ་ཡང་བསྟབས་པར་
བྱའོ། །རིལ་གྱིས་བསྐོ་བར་བྱའོ། །འདི་ལྟ་སྟེ་གཙུག་ལག་ཁང་དང་ཁང་ཁྱིམ་དག་གི་ཉེ་
འཁོར་ཡང་ངོ༌། ཁྱམས་ཀྱི་དེ་ཡང་ངོ༌། །དེ་དག་དོང་པ་ཉིད་ཀྱི་འོག་ཏུ་དེ་དག་མི་གཏང་བར་
-177



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མི་བྱའོ། །རང་བཞིན་དུ་གནས་པའི་ཕྱིར་སྒྱུ་ཐབས་མི་བྱའོ། །འབྱུང་བའི་དོན་དུ་མི་བསྐོའོ། །
འདི་ནི་འདིའི་དུས་ཚིགས་དང་ཉིན་མཚན་དང་དེའི་ཡན་ལག་ཆེ་གེ་མོ་ཞིག་འབྱུང་བའིའོ། །
འདི་ནི་མཁན་པོ་དང་སློབ་དཔོན་ཆེ་གེ་མོ་ཞིག་འབྱུང་བའིའོ། །འདི་ནི་ལྷན་ཅིག་གནས་པ
དང་ཉེ་གནས་ཆེ་གེ་མོ་ཞིག་འབྱུང་བའིའོ། །འདི་ནི་གཏམ་འདྲེས་པ་དང་ཕེབས་པར་སྨྲ་བ་
འགྲོགས་བཤེས་དང་སྨོན་འགྲིན་ལ་སོགས་ཆེ་གེ་ཞིག་འབྱུང་བའིའོ་ཞེས་གཙུག་ལག་ཁང་
དག་བསྐོ་བར་མི་བྱའོ། །མནོད་པར་མི་བྱའོ། །ཚང་གཞིག་པའི་ཕྱིར་དབྱུག་གུ་ཐོགས་པ་བསྐོ་
བར་བྱའོ། །སྒོ་ང་མེད་པ་རྣམས་ནི་གདོན་པར་བྱའོ། །ཕྲ་མོ་རྣམས་ཀྱིས་ནི་མི་འཕེལ་བར་བྱ་
བའི་སྐུད་པས་དཀྲིའོ། །གནས་མལ་ལ་སོགས་པ་སྦྱིན་ནོ། །ཡོད་པ་ཉིད་དུ་དུ་མ་ཡང་ངོ༌། ཁྲི་
ཆེན་པོ་དག་ཀྱང་བསྐོ་བར་བྱ་བ་ཉིད་ཡིན་ནོ། །སྟན་དག་ཀྱང་ངོ༌། །དགེ་འདུན་གྱི་གནས་
མལ་གཡོགས་པ་དགེ་ཚུལ་མི་གཙང་བས་ཉམས་པར་བྱེད་པའི་ཆོས་ཅན་ལ་སུས་ཀྱང་མི་
སྦྱིན་ནོ། །དགེ་སློང་མ་ལ་ཡང་མི་སྦྱིན་ནོ། །འདིར་གནས་འབྱོར་ན་དེ་ལ་འདབ་ཏུ་གཙུག་མ
ལག་ཁང་སྦྱིན་ནོ། །གནས་མལ་ལྷག་མ་བཟང་པོ་མ་ཡིན་པ་ཡང་ངོ་། ཁྱེད་ཅག་ལས་གང་ན
གིས་ཀྱང་དགེ་འདུན་གྱི་གནས་མལ་ལ་གདིང་བ་མེད་པར་ལོངས་སྤྱད་པར་མི་བྱའོ། །གདིང་
བ་རུང་བ་མ་ཡིན་པས་ལོངས་སྤྱད་པར་མི་བྱའོ། །གདིང་བ་དྲི་མ་ཅན་གྱིས་ལོངས་སྤྱད་པར་
མི་བྱའོ། །ཞེས་གོ་བར་བྱའོ། །ཟླ་བ་ཕྱེད་ཕྱེད་ཅིང་སོ་སོར་བརྟག་པར་བྱའོ། །དམ་ཚིག་ལས་
འདས་ཤིང་སྤྱད་ན་གནས་པའི་ནི་གནས་ལ་གཞན་གྱི་ནི་དགེ་འདུན་ལ་བརྗོད་དེ་དབྲོག་པར་
བྱའོ། །དགེ་འདུན་སང་སྦྱིན་བདག་ཆེ་གེ་མོ་དང་ཞལ་ཏ་བ་ཆེ་གེ་མོ་དང་སྤྱོད་ཡུལ་གྱི་གྲོང་
ཁྱེར་ཆེ་གེ་མོ་དང་ནད་གཡོག་ཆེ་གེ་མོས་གནས་པར་ཞལ་གྱིས་བཞེས་པར་འགྱུར་རོ་ཞེས་
བརྗོད་པར་བྱའོ། །འགྱོད་པ་དང་གཞན་སྡུག་བསྔལ་བ་དང་ཡིད་མི་བདེ་བ་མི་བསྐྱེད་པ་ཉིད་
དང་། སེལ་བ་ཉིད་དག་དང་བདེ་བ་དང་ཡིད་བདེ་བ་བསྐྱེད་པ་ཉིད་དག་དང༌། རྗེས་སུ་
-178



འདུལ་བ་མདོ་རྩ་བ།
བསྲུང་བ་ཉིད་དག་དང་ནད་གཡོག་ཉིད་ཚངས་པ་མཚུངས་པར་སྤྱོད་པ་དག་ལས་འབྱུང་བ་སོ་
སོར་བརྟགས་པས་གནས་དང་སྤྱོད་ཡུལ་དང་བསོད་སྙོམས་དང་སྨན་སྦྱིན་པར་བྱེད་པ་ལ་
རྣམ་པར་བལྟས་ཏེ་གནས་པར་ཁས་བླང་བར་བྱའོ། །གཡོགས་པར་དགེ་སློང་གི་མདུན་
དུའོ། །གཙུག་ལག་ཁང་དུ་མར་མི་བྱའོ། །གང་ན་དགེ་སློང་མེད་པ་ཉིད་དང་སྒོ་གླེགས་མེད་
པ་ཉིད་དང་བཅས་པར་ཡང་མི་བྱའོ། །སྦྱིན་བདག་དང་ཞལ་ཏ་བ་དང་། སྤྱོད་ཡུལ་གྱི་གྲོང་
དང་ནད་གཡོག་དག་ཡོད་པ་ཉིད་ཡིན་ན་བརྗོད་པར་བྱའོ། །བྱིན་གྱིས་མ་བརླབས་པར་
མཚམས་ཀྱི་ཕྱི་རོལ་དུ་སྐྱ་རེངས་འཆར་བར་མི་བྱའོ། །ཆོས་དང་ལྡན་པའི་དོན་དུ་ཞག་བདུན་
བྱིན་གྱིས་བརླབ་པར་བྱའོ། །འདི་ལྟ་སྟེ། དགེ་སློང་གི་ཀུན་དགའ་ར་བ་འབུལ་བ་དང་།
གཙུག་ལག་ཁང་ཞལ་བསྲོ་བ་དང་། གནས་མལ་དབུལ་བ་དང་། བསླབ་པ་བརྟན་པོ་བཅའ་
པ་དང་། མཆོད་རྟེན་ཞལ་བསྲོ་བ་དང་། མཆོད་སྡོང་གཟུགས་པ་དང་། རྒྱལ་མཚན་བསྒྲེང་བ་
དང་། མཆོད་པ་བྱ་བ་དང་། ཚོན་དང་ཙནྡན་དང་གུར་གུམ་གྱི་བྱུག་པ་སྐུད་པ་དང་། ཀློག་པ་
དང༌། འགྱོད་པ་བསལ་བ་དང་། ལྟ་བའི་རྣམ་པ་སྤང་བ་དང་། ཕྱོགས་དང་མཐུན་པ་སྒྲུབ་པ་
དང་། བཟོད་པ་གསོལ་བ་དང་། སྤོ་བ་ལ་སོགས་པ་བཞི་བྱ་བ་དང་། དབྱུང་བ་དང་། ནད་པ་
དབུགས་དབྱུང་བ་དག་ལའོ། །དགེ་སློབ་མའི་ལྕི་བའི་ཆོས་ཀྱིས་མགུ་བར་བྱ་བ་དབུལ་བ་ལ་
ཡང་ངོ༌། །དགེ་སློབ་མའི་ཚངས་པར་སྤྱོད་པ་ལ་ཉེ་བར་གནས་པའི་སྡོམ་པ་དང་བསྙེན་པར་
རྫོགས་པར་བྱ་བ་ལ་ཡང་ངོ༌། །དགེ་ཚུལ་གྱིས་དེ་ལའོ། །དགེ་ཚུལ་མའི་བསླབ་པའི་སྡོམ་པ་
བྱིན་པ་ལའོ། ཁྱིམ་པ་དང་ཁྱིམ་པ་མོའི་མགོ་དཀྲི་བ་དང་བང་བསང་བ་དང་། སྐུ་བསྐྱེད་པ་
དང་། སྐྲ་བྲེག་པ་དང་། གདུབ་ཀོར་བསྐྱེད་པ་དག་ལའོ། །བསྙེན་པར་མ་རྫོགས་པ་རྣམས་ཀྱི་
དགེ་འདུན་ལྷག་མའི་སྐབས་མ་གཏོགས་པ་སྔ་མ་དག་ལ་ཡང་ངོ༌། ཁྱིམ་པ་དང་ཁྱིམ་པ་མོའི་
བཟོད་པ་གསོལ་བ་ནི་ཁ་སྲང་བའོ། །ཟས་དང་སྨན་དང་གཡོག་དག་མེད་ལ་དེ་དག་མེད་
-179



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རུ
བཔར་འཚོ་མི་ནུས་ན་དེ་ལས་འདའ་བར་བྱའོ། །དགེ་སྦྱོང་གི་ཚུལ་དང་སྲོག་དང་ཚངས་པར་
སྤྱོད་པའི་བར་ཆད་ཡོད་ན་ཡང་ངོ༌། །དགེ་འདུན་དབྱེ་བའི་ཕྱིར་རྟུལ་བ་རྗེས་སུ་མི་མཐུན་པའི་
སེམས་བསྐྱེད་པ་དང་སྡིག་པ་ཅན་གྱི་ཚིག་བརྗོད་པ་དག་བྱུང་ནའོ། །དེ་ཞི་བར་བྱ་བའི་ཕྱིར
མཐུ་ཡོད་པ་ལྟ་ན་མི་འགྲོ་བར་མི་བྱའོ། །སོང་ན་མི་འདའ་བར་མི་བྱའོ། །དམ་བཅས་ན་
དབྱར་གནས་པ་དང་གནས་སུ་མི་འབྲེལ་བར་མི་བྱའོ། །གསོ་སྦྱོང་གཅིག་པ་ཉིད་ཀྱི་གནས་
གཉིས་སུ་ནི་དེ་འབྱུང་བ་མེད་དོ། །རྙེད་པ་གཅིག་པ་ཉིད་ལ་ནི་ཡོད་དོ། །གཞིར་གཏོགས་
པའི་དབྱར་གྱི་གཞིའོ། །སྡེ་པ་ལྔ་ཆར་གྱིས་ཀྱང་གནས་པར་ཁས་བླང་བར་བྱ་བ་ཉིད་ཡིན་ནོ།།
དགེ་ཚུལ་དག་འབའ་ཞིག་གིས་མ་ཡིན་ནོ། །ལོ་མ་ཚང་བ་དག་གིས་ཀྱང་ངོ་། །དེ་དག་ལ་
ཁས་བླང་བ་མི་འཆགས་པ་ཉིད་ནི་མ་ཡིན་ནོ། །གནས་མལ་མི་མནོད་པར་བྱ་བ་ཉིད་མ་ཡིན་
ནོ། །སྟོབས་པ་མེད་ཀྱང་མ་ཡིན་ནོ། །མ་བསྐོས་པར་བསྟབས་པར་མི་བྱའོ། །འགྱོད་པ་ལ་
སོགས་པས་སྡེ་སྣོད་འཛིན་པ་དང་འཐབ་ཀྲོལ་བྱེད་པ་ཡོད་པ་དང་མེད་པ་དག་མ་བསྡུས་པ་
ཉིད་མ་ཡིན་ནོ། །གནས་པར་ཁས་མ་བླངས་པས་གནས་མི་གཏོང་ན་གནས་པ་ཉིད་ཡིན་ནོ།།
ནམ་མཁའ་ལ་གནས་པར་ཁས་བླང་བ་མི་འཆགས་སོ། །གྲུ་ལ་ནང་དུ་འབྱམ་པ་ཉིད་དུ་ཤེས་
ན་མི་འཆགས་ཏེ་ས་ལ་ཕྱིན་པ་དང་ས་ལ་གནས་པ་བརྟན་པོ་དང་འབྲེལ་པ་ནི་མ་གཏོགས་
སོ། །དེའི་ལྟ་བ་ལ་མངོན་པར་ཞེན་ནས་ཆོས་མ་ཡིན་པའི་ཕྱོགས་སུ་སོང་ན་སྐྱ་རེངས་ཤར་ན་
འཇིག་གོ །ཐེ་ཚོམ་ཟ་བ་ཉིད་ལ་ནི་མི་འཇིག་གོ །མཐའི་ཞག་དྲུག་ལ་བྱིན་གྱིས་བརླབ་པ་མི་
འཆགས་སོ། །བྱ་བ་མེད་པར་ཤེས་ནས་ཕྱིར་མི་ལྡོག་པ་གནས་པ་དག་ལ་ནི་འཇིག་གོ །འདི་
ལ་མཐར་ཐུག་པའི་མཐའ་ནི་ཞག་བདུན་ཉིད་དེ། གནང་བ་མ་ཐོབ་པའི་མཐའ་དེ་ཡིན་ནོ། །
གཞན་གྱི་ཞག་བཞི་བཅུའོ། །དེ་སྦྱིན་ནོ། །དེ་ལས་ལྷག་པར་ཕྱི་རོལ་དུ་གནས་པར་མི་བྱ་བ་
ཉིད་དོ། །དེ་ནི་སྡེ་པ་ལྔ་པོ་དག་གིས་ཀྱང་ཡིན་ནོ། །དེ་ནི་མཚམས་ཀྱི་ནང་དུ་འཆགས་སོ། །བླ
-180



འདུལ་བ་མདོ་རྩ་བ།
དགེ་སློང་གི་མདུན་དུའོ། །མུ་སྟེགས་ཅན་གྱི་ལྟ་བ་དང་དབྲལ་བའི་ཕྱིར་དང་ཉེ་དུའི་བྱ་བ་དང་
བདག་ཉིད་ཀྱི་ལུང་དང་རྟོགས་པ་ལ་ནེམ་ནུར་ཟ་བ་བསལ་བའི་ཕྱིར་འགྲོ་བ་དེ་ལ་བྱ་བ་མ་
བསྡུས་པ་ཉིད་དུ་དོགས་པར་མི་བྱའོ། །གནས་པར་ཁས་བླངས་པ་ཉིད་ལ་གནས་པ་སྤང་བར་
མི་བྱ་བ་ཉིད་དོ། །གནས་པ་ནི་དཔེ་ཡིན་ནོ། །གླེང་གཞི་ལ་སོགས་པར་གཏོགས་པའི་དབྱར་
གྱི་གཞིའོ། །དབྱར་གྱི་གཞི་རྫོགས་སོ།། །།
༈ མི་སྨྲ་བའི་ཡི་དམ་བཅའ་བར་མི་བྱའོ། །འདི་དག་པ་དང་གྲོལ་བ་འཐོབ་བོ་སྙམ་
ན་ཉེས་པ་སྦོམ་པོའོ། །དབྱར་གནས་པས་དགེ་འདུན་ལ་མཐོང་བ་དང་ཐོས་པ་དང་དོགས་པ་ལ
དག་གིས་དགག་དབྱེ་བྱའོ། །དབྱར་རྣམས་ཀྱི་ཐ་མའི་ཉི་མ་ལའོ། །སྤྱོད་ཡུལ་དུ་བརྗོད་པར་
བྱའོ། །གང་ཚུན་ཆད་ནས་བྱི་དོར་བྱེད་པ་ནས་སོ། །ད་ཕྱིན་ཆད་ཞག་འདི་ཙམ་ན་དགེ་འདུན་
དགག་དབྱེ་མཛད་པར་འགྱུར་བ་ཁྱེད་ཅག་ལ་བརྗོད་པ་ཡིན་ནོ་ཞེས་སོ། །གཙུག་ལག་ཁང་
བརྒྱན་པར་བྱའོ། ཁང་པ་བརྩེགས་པ་དག་བརྩིག་གོ །གཙང་ཁང་ཕྱུར་བུ་དག་ཀྱང་རི་མོ་
བྲིའོ། །མཆོད་རྟེན་དག་གསོ་བ་དང་ཕྱི་བྱད་བྱའོ། །སེང་གེའི་ཁྲི་བརྒྱན་པར་བྱའོ། །དོ་མོད་
མཚན་ཐག་ཐོག་ཆོས་མཉན་པ་འབྱུང་བར་འགྱུར་གྱི། དེར་ཚེ་དང་ལྡན་པ་དག་གིས་ཚོགས་
པ་སྦྱིན་པར་བྱའོ་ཞེས་སྤྱོད་ཡུལ་དུ་བརྗོད་ནས་མདོ་སྡེ་དང་འདུལ་བ་དང་མ་མོ་འཛིན་པ་ལ་
གསོལ་བ་བཏབ་པ་དག་གིས་ཚེས་བཅུ་བཞིའི་ མཚན་ཐོག་ཐག་ཏུ་ཆོས་མཉན་པ་སྦྱིན་པར་
བྱའོ། །གཞན་ལ་ནི་དེ་དག་གིས་ལས་ཀྱི་མདུན་རོལ་ཚུན་ཆད་དུ་ཆོས་དང་ལྡན་པའི་གཏམ་
རྣམ་པར་གཏན་ལ་དབབ་པས་མཚན་འདའ་བར་བྱའོ། །དགག་དབྱེའི་ལས་ནི་སྐྱ་རེངས་
པ
འཆར་བའི་མདུན་དུའོ། །དགེ་སློང་དགག་དབྱེ་བྱེད་པ་བསྐོ་བར་བྱའོ། །མི་ནུས་ན་དུ་མའོ། །
དགག་དབྱེ་བྱ་བའི་ཕྱིར་གཞན་གྱིས་དགེ་འདུན་ལ་གསོལ་བ་བྱའོ། །འདི་ལ་གྲལ་གྱི་ཆ་ལས་
བྱར་རུང་ངོ་། །དེས་རྩྭ་དུར་བྷ་བྲིམ་པར་བྱའོ། །དགག་དབྱེ་བྱས་ཟིན་གྱི་བར་དུ་དགེ་སློང་རེ་
-181



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རེའི་མདུན་དུ་འདུག་པར་བྱའོ། །དེ་ལ་དགག་དབྱེ་གོ་བར་བྱ་བ་ནི་ལན་གསུམ་མོ། །དེ་ཙམ་
གྱིས་ནད་པ་ངལ་བ་དང་གནས་མལ་ཕན་ཕུན་དུ་འགྱུར་བ་དང་དུས་ལས་ཡོལ་བ་དང་གནོད་
པ་འབྱུང་ན་ལན་གཉིས་སོ། །དེ་ཙམ་གྱིས་ན་ཡང་ལན་གཅིག་གོ །དེས་གྲལ་རྫོགས་ན་
གཞན་ལའོ། །མེད་ན་གཞན་ལའོ། །དགེ་འདུན་ཐམས་ཅད་ཀྱིས་དགག་དབྱེ་བྱས་པ་དེ་ཉིད་
དགེ་འདུན་ལ་གོ་བར་བྱའོ། །ཐམས་ཅད་ཀྱིས་ལེགས་པར་དགག་དབྱེ་མཛད་དོ། །ཤིན་ཏུ་
དགག་དབྱེ་མཛད་དོ་ཞེས་བསྒྲུབ་པར་བྱའོ། །རང་གི་རྫས་གང་ཡང་རུང་བ་ཐ་ན་ཁབ་ཙམ་
གྱིས་ཀྱང་དགེ་འདུན་ལ་རྫས་ཀྱི་དགག་དབྱེ་བརྩམ་པར་བྱ་སྟེ། དེ་བླངས་ནས་ཚིག་གིས་སོ།།
བཙུན་པ་རྫས་འདི་ལྟ་བུས་ཀྱང་དབྱར་གནས་པའི་དགེ་སློང་གི་དགེ་འདུན་ལ་དགག་དབྱེ་
བགྱིར་རུང་ངམ་ཞེས་སོ། །དེའི་འོག་ཏུ་དགེ་ཚུལ་རྣམས་ལ་དགག་དབྱེ་བྱའོ། །དེའི་འོག་ཏུ་
དགེ་སློང་མ་རྣམས་ལའོ། །བྱིན་གྱིས་བརླབས་ཏེ་སོང་བས་དེར་སྔར་དགག་དབྱེ་བྱེད་པ་ན་དེ་
དག་དང་ལྷན་ཅིག་བྱས་པ་ན་དགག་དབྱེ་བྱས་པ་ཉིད་ཡིན་ནོ། །བུད་མེད་ལ་ནི་མ་ཡིན་ནོ། །
གྱུར་པ་ལ་ཡང་ངོ༌། །གནས་པར་མི་ནུས་པ་ཉིད་ཡིན་ན་སྤྱོད་ཡུལ་དུ་གྱུར་པའི་དགེ་སློང་ལ་
ཚོགས་ཀྱི་དགག་དབྱེ་གོ་བར་བྱའོ། །དབྱར་གྱི་ནང་དུ་བྱ་བས་འགྲོ་དགོས་ན་དགག་དབྱེ་
བྱའོ། །གཞིའམ་གང་ཟག་གམ་གཉིས་ཀ་བཞག་ནས་ཀྱང་ངོ་། །དེ་དག་མནོད་པར་བྱའོ། །
བཞག་པར་བྱ་བ་མཐའ་དག་མ་གཏོགས་པ་ཉིད་ཁས་བླང་བར་བྱའོ། །ཚེ་དང་ལྡན་པ་ཁོ་བོ་
ཅག་ནི་ཚེ་དང་ལྡན་པས་ཅི་ནས་ཀྱང་གཞི་འཇོག་པར་བྱེད་ཅིང་གང་ཟག་འཇོག་པར་མི་བྱེད་
པ་དེའི་དོན་དུ་འདུས་ཤིང་འདུག་པ་མ་ཡིན་གྱི། འདི་ལྟར་བཅོམ་ལྡན་འདས་ཀྱིས་ཚུལ་
ཁྲིམས་རྣམ་པར་དག་པར་བྱ་བའི་ཕྱིར་ནི་གསོ་སྦྱོང་གསུངས་ལ། ཆོས་རྣམ་པར་དག་པར་བྱ་
བའི་ཕྱིར་ནི་དགག་དབྱེ་གསུངས་པས། གལ་ཏེ་འདོད་ན་དགག་དབྱེ་གྱིས་ཤིག་ཅེས་སོ། །
གང་ཟག་འཇོག་པར་བྱེད་ཅིང་གཞི་འཇོག་པར་མི་བྱེད་པ་དང་། གཞི་ཡང་འཇོག་པར་བྱེད་ཟླ
-182



འདུལ་བ་མདོ་རྩ་བ།
ཅིང་གང་ཟག་ཀྱང་འཇོག་པར་བྱེད་པའིའོ། ཁས་བླངས་པ་ཉིད་ན་བཞག་པའམ་བཞག་པ་
བསྙོན་པས་ནི་ཁས་བླངས་པ་ཉམས་པར་མི་འགྱུར་རོ། །དེ་ལ་སྔ་མའམ་འདིའི་རྣམ་པ་དེ་ལྟ་
བུ་ཅུང་ཟད་ཀྱང་མེད་དོ་ཞེས་ཟེར་ན་བརྫུན་ཉིད་དོ། །གལ་ཏེ་གནས་པར་ཁས་བླངས་པ་དག་
གིས་དགེ་སློང་འཐབ་ཀྲོལ་བྱེད་པ་དག་འོང་བར་ཐོས་པར་གྱུར་ན་གལ་ཏེ་གསོ་སྦྱོང་གཉིས་
སམ་གསུམ་ཐལ་བར་གྱུར་ན་དགག་དབྱེ་བྱའོ། །མ་གྲུབ་ན་དཀྱིལ་འཁོར་པ་ལྔའམ་དྲུག་ཏུ་
བློ་མཐུན་པར་བྱའོ། །ངག་གི་བཤེས་པའི་ཚིག་གིས་བསུ་ནས་ལྷུང་བཟེད་ཆོས་གོས་བླང་བ་
དང༌། གནས་ཁང་དང་ཁྱམས་དང་ཁང་པ་བརྩེགས་པ་བསྐོ་བ་དང་། ཁྲུས་དང་སྣུམ་བག་གི་
རྙེད་པ་བསྟབས་པ་དང༌། ཆོས་ཉན་པ་སྦྱིན་པ་དང་དེ་ལྟ་བུའི་མགུ་བར་འགྱུར་པ་དག་བྱའོ། །
བདག་ཉིད་ཀྱི་དངོས་པོར་མ་གྲུབ་ན་དཀྱིལ་འཁོར་བ་དག་ཏུ་གསོ་སྦྱོང་བྱའོ། །འོ་ན་དེང་ཁྱེད་
ཀྱི་དགག་དབྱེ་མ་ཡིན་ནམ་ཞེས་ཟེར་བ་དག་ལ་ཚེ་དང་ལྡན་པ་དག་སྡོད་ཅིག །ཁྱོད་ཅག་གློ་
བུར་དུ་ལྷགས་པ་ཡིན་གྱི། དོན་འདི་གཉུག་མར་གནས་པ་དག་གིས་ཡིན་ནོ་ཞེས་ལན་གདབ་
པར་བྱའོ། །དོར་བ་དག་ན་དགག་དབྱེ་བྱའོ། །དགག་དབྱེའི་གཞིའོ། །
ནང་དང་བཅས་པས་བཟོད་པ་མ་བྱས་པར་དགག་དབྱེ་མི་བྱའོ། །ཞག་བཅུའམ་ཟླ་
བ་ཕྱེད་ཀྱིས་དེ་འབྱུང་བར་འགྱུར་བ་ཉིད་ན་དེའི་དུས་ཡིན་ནོ། ཁ་ཅིག་ལས་ནི་བདུན་ནམ་
བརྒྱད་ན་ཞེའོ། །འདུས་པར་ནི་མ་ཡིན་ནོ། །དེས་བཟོད་པ་མ་བྱས་པར་མི་བྱའོ། །དེའི་ཚེ་
འདུས་པ་ཐམས་ཅད་ཀྱིས་ཕན་ཚུན་ཀུན་དགའ་བར་མ་བྱས་པར་མི་བྱའོ། །གཤེ་བ་ལ་
བཟོད་པ་མི་གསོལ་བར་མི་བྱའོ། །དགེ་སློང་མས་དགེ་སློང་ལ་གནས་ཀྱི་ཕྱི་རོལ་དུ་བཟོད་པ་
གསོལ་བར་མི་བྱའོ། །རྐང་པ་གཉིས་ལ་ཕྱག་བྱས་ཏེ་མི་བྱའོ། །བཟོད་ན་ཕྱག་བྱས་ཏེ་འགྲོ་
བར་བྱའོ། །བཟོད་པ་གསོལ་བར་བྱེད་པ་དེ་ལ་དགེ་སློང་གིས་མ་གུས་པར་བྱས་ཏེ་འགྲོ་བར་
མི་བྱའོ། །འདའ་བར་མི་བྱའོ། །བཟོད་པར་བྱ་བ་ལ་སྔར་ཤེས་པ་ཤད་ཀྱིས་སྦྱོང་དུ་གཞུག་
-183



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པར་བྱའོ། །མི་འདོད་ན་ཐབས་བཙལ་བ་ལ་མི་འབད་པར་མི་བྱའོ། །མི་བརྒྱང་ངོ༌། །ཀུན་
ནས་དཀྲིས་པ་དང་མ་བྲལ་གྱི་བར་དུ་མི་བསྡད་པར་མི་བྱའོ། །བཟོད་པ་གསོལ་བར་བྱེད་པ་
ལ་མི་བཟོད་པར་མི་བྱའོ། །དགག་དབྱེའི་གཞི་དང་འབྲེལ་བ་ཕྲན་ཚེགས་ལ་སོགས་པའི་
སྐབས་སོ། །དགག་དབྱེའི་གཞི་རྫོགས་སོ།། །།
༈ ཆོས་གོས་སྲ་བརྐྱང་གདིང་བར་བྱའོ། །གསུམ་པོ་དག་ཇི་ལྟ་བ་བཞིན་དུ་ཆོས་གོས་
སྲ་བརྐྱང་བཏིང་ན་ཡང་ཡང་ཟ་བ་དང་། འདུས་ཤིང་ཟ་བ་དང་། མ་སྨྲས་པར་གྲོང་དུ་འགྲོ་བ་
དང་། གོས་སློང་བ་ལ་ཡང་ཉེས་པ་མེད་ལ། དེ་ལྷག་མ་དག་དང་རྙེད་པ་ཐུན་མོང་དུ་འགྱུར་
རོ། །དབྱར་གནས་པར་ཁས་མ་བླངས་པ་དང་དབྱར་རལ་བ་དང་དབྱར་ཕྱི་མར་གནས་པར་
ཁས་བླངས་པ་དང་དབྱར་གནས་གཞན་དུ་གནས་པར་ཁས་བླངས་པ་དག་ལ་དེ་མི་འབྱུང་
ངོ་། །ས་གཞན་ན་གནས་པ་དག་ལ་ཡང་ངོ་། །དེ་དག་ཉིད་འཐོབ་པ་ཡིན་ན་མི་འབྱུང་ངོ༌། །ཐ་
གཏོགས་པ་དག་དང་ས་གཞན་ན་གནས་པ་དག་དང་། དགེ་ཚུལ་ནི་རྙེད་པ་དབང་ངོ་། །
གནས་ནས་ཕྱུང་བ་ནི་མི་དབང་ངོ༌། །བྱེ་བ་དག་ན་ཆོས་མ་ཡིན་པའི་ཕྱོགས་དང་མཐུན་པ་
དག་ཏུ་སོང་བ་ནི་དེ་ཉིད་ཀྱིས་མི་འཐོབ་པ་དང་འདྲའོ། །དངོས་གཞིའི་དུས་ཀྱི་དགག་དབྱེའི་
མཐར་དབྱར་གྱི་རྒྱུ་ལས་བྱུང་བའི་གདིང་བའི་ཉི་མའི་མཐར་གྲུབ་པ་གོས་ཀྱི་རྙེད་པར་བགྲང་
བའི་ཆོས་གོས་གསུམ་མོ། །དགེ་འདུན་གྱིའོ། །བཤད་བརྡབ་མ་བྱས་པ་དང་། ཡ་ཡོར་མ་
གྱུར་པ་དང་། མ་རྨུགས་པ་དང་། མཟེགས་པའོ། ཁ་བསྒྱུར་བའོ། །ཡོངས་སུ་མ་སྤྱད་པའོ། །
སྲ་བའོ། །འཐུད་མ་ཅན་དང༌། ལྷན་རིངས་ཅན་དང༌། ལྷན་པ་ཅན་དང་། ཆ་ག་ཅན་དང་།
གཟུངས་ཅན་མ་ཡིན་པའོ། །སྤངས་པ་དང་། སྒྱུ་མ་བརྟགས་པ་དང་། བྲལ་ ཕྲད་མ་ཡིན་
པའོ། །དྲས་ཤིང་དྲུབས་པའོ། །ཟིན་པའོ། །ལྔ་པའོ། །ལྷག་པ་ཡང་རུང་ངོ་། །སྔར་མ་བཏིང་
བའོ། །བཏིང་བའོ། །དུ་མ་ཡང་ངོ་། །དེ་ཇི་སྙེད་པའི་གདིང་བར་བྱེད་པའོ། །དེ་ནི་ཆོས་གོས་མ་
-184



འདུལ་བ་མདོ་རྩ་བ།
གཞན་གྱིས་བྱིན་གྱིས་བརླབ་པ་ཡིན་པས་དེའི་ཕྱིར་བྱིན་གྱིས་བརླབས་པ་དག་ཕྱུང་ནས་སོ། །
ཞག་མ་ལོན་པར་ཚོགས་པས་མོས་པར་བྱའོ། །མཚམས་ཀྱི་ནང་དུ་བློ་མཐུན་པར་བྱའོ། །
གདིང་ བ་ཡང་ངོ་། །གང་ལ་དེ་འབྱུང་བའོ། །དེ་ལ་གཏད་པར་བྱའོ། །གསོལ་བ་བྱས་ཏེའོ། །
བཀྲུ་བ་དང་དྲུབ་པ་དང་། ཁ་མ་བསྒྱུར་བ་དག་ལ་དེ་སྔོན་དུ་འགྲོ་བར་བྱའོ། །གཉིས་སམ་
གསུམ་རྗེས་སུ་བསྒྲུབས་པས་སོ། །ཟིན་པ་ཞིག་གྲུབ་ན་རང་གིས་ཁབ་སྲུབས་གཉིས་
གསུམ་དྲུབ་པར་བྱའོ། །མནོས་པ་དང་རང་བྱེད་པ་དང་། དེའི་མཇུག་དག་ཏུ་གོ་རིམ་བཞིན་
དུ་གདིངས་པར་འགྱུར་རོ། །གདིང་ངོ་། །བཏིང་ངོ་སྙམ་དུ་སེམས་བསྐྱེད་པར་བྱའོ། །དང་པོ་
ཉམས་ན་མི་འབྱུང་བ་མ་ཡིན་ནོ། །ཚེ་དང་ལྡན་པ་དག་བདག་ཆོས་གོས་སྲ་བརྐྱངས་གདིངས་
པར་འགྱུར་གྱི། ཁྱེད་ཅག་གིས་ཆོས་གོས་རྣམས་དབྱུང་བར་བྱའོ་ཞེས་ཚོགས་པ་ལ་བརྗོད་ཟ
པར་བྱའོ། །འདུ་བའི་སྐབས་རྗེས་སུ་བསྒྲུབ་པར་བྱའོ། །དྲི་དང་མེ་ཏོག་གིས་མཆོད་ཅིང་
བདུག་སྤོས་དྲི་ཞིམ་པོས་བདུག་པ་དུ་མ་གཟེབ་ཀྱི་སྲོག་མར་ལྷན་ཅིག་བཞག་པ་ཐོགས་ཏེ་
རྒན་རིམ་དུ་འདུག་པས་གདིང་བ་བསྒྲུབ་པར་བྱའོ། །ཚེས་བཅུ་དྲུག་ལའོ། །སྟོན་ཟླ་འབྲིང་
པོའིའོ། །ལན་གསུམ་བཟླས་པས་སོ། །གདིང་ངོ་ཞེས་སོ། །དགེ་སློང་རེ་རེའི་མདུན་དུ་འདུག་
སྟེ་བཏིང་ངོ་ཤིན་ཏུ་བཏིང་ངོ་ཞེས་གོ་བར་བྱའོ། །གཞན་གྱིས་ནི་ལེགས་པར་བཏིང་ངོ༌། །ཤིན་
ཏུ་བཏིང་ངོ༌། །འདི་ལ་རྙེད་པ་དང་ཕན་ཡོན་གང་ཡོད་པ་དེ་བདག་གིའང་ཡིན་ནོ་ཞེས་སོ། །
འདི་ལ་རྗེས་སུ་ཡི་རང་བ་ནི་ཉམས་སུ་མྱོང་བ་དང་འདྲའོ། །མངོན་སུམ་དུ་གྱུར་པས་སོ། །
དུས་དུས་སུ་བསང་བར་བྱ་བསྲད་བར་བྱ་སྤྲུག་པར་བྱའོ། ཁྱིམ་དུ་བ་ཅན་དང་རྡུལ་ཅན་དུ་
བཞག་པར་མི་བྱའོ། །རྒྱལ་པོའི་ཕོ་བྲང་དུ་བཞག་པར་མི་བྱའོ། །དེ་དང་འབྲལ་བར་མི་བྱའོ།
ཁྱེར་ཏེ་གཞན་དུ་འགྲོ་བར་མི་བྱའོ། །མི་གཙང་བའི་སྐྱབས་སུ་འཇུག་པར་མི་བྱའོ། །བླ་གབ་
མེད་པར་འདུག་པར་མི་བྱའོ། །དབྱུང་བ་ནི་རྣམ་པ་གཉིས་ཏེ། རང་འཇུག་པ་དང་བྲལ་བ་བ
-185



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་བཅོས་མའོ། །རང་འཇུག་པ་དང་བྲལ་བ་ནི་ཆོས་གོས་སྲ་བརྐྱང་གི་མཚམས་གཞན་དུ་
ཕྱིན་པ་དང་། བྱིན་གྱིས་རློབ་པར་བྱེད་པ་མེད་པར་མཚམས་ཀྱི་ནང་དུ་སྐྱ་རེངས་ཤར་བ་དང་
དེའི་དཀྱིལ་འཁོར་གྱི་ཁོངས་སུ་གཏོགས་པ་ཆད་པའོ། །དེ་ལ་དེའོ། །མཚམས་ལས་འདས་པ་
ན་དེ་འགྲུབ་བོ། །ཕྱིར་མི་འོང་བའི་སེམས་ཀྱིས་སོ། །མཚམས་ཀྱི་ཕྱི་རོལ་དུ་དེ་སྐྱེས་ན་ཡང་
ངོ༌། །ཆོས་གོས་བྱ་བའི་བསམ་པ་རྗེས་སུ་འབྲེལ་བ་མེད་ན་དེའི་ཚེ་ཉིད་ནའོ། །ཡོད་ན་བྱེད་
པར་འགྱུར་བ་ཉིད་ཆད་ནའོ། །ཕྱིར་འོངས་ན་ཡང་ངོ་། །བྱེད་པར་འགྱུར་བའི་མཐར་ཐུག་པ་
དང་བརྩམས་པ་ཞིག་པ་དང་། བསམ་པའི་རྒྱུན་ཆད་པ་གསུམ་ལ་དེ་གནས་སོ། །ཡིད་གཉིས
ནི་ངེས་པར་འབྱིན་པར་བྱེད་པ་དང་འདྲའོ། །ལས་ལས་གཞན་པའི་བྱ་བ་རྗེས་སུ་བསྒྲུབ་པར་
མི་བྱའོ། །དེའི་དུས་ནི་དཔྱིད་ཟླ་ར་བའི་ཉའོ། །མོད་ལའོ། །བཅོམ་པའི་དོན་ཉིད་དུ་སྔར་ཡང་
ངོ༌། །དེར་ཉམས་སུ་མ་མྱོང་བ་དང་ལྡན་པ་ལ་ནི་མ་ཐོས་ཀྱི་བར་དུ་ཕན་ཡོན་རྗེས་སུ་འཇུག་
གོ །རྗེས་སུ་འབྲེལ་བ་མེད་ནའོ། །ཡོད་ན་མ་ཆད་ཀྱི་བར་དུའོ། །མ་ཕྱུང་ན་ཐམས་ཅད་ཀྱིས་
དེའི་དུས་ཀྱི་རྙེད་པ་བགོ་བར་མི་བྱའོ། །གཞིར་གཏོགས་པའི་ཆོས་གོས་སྲ་བརྐྱང་གི་གཞིའོ།།
དགག་དབྱེ་ཇི་ལྟ་བ་བཞིན་དུ་གདིང་ངོ༌། །གསོ་སྦྱོང་གི་མཐའ་མ་ཡིན་པ་ལ་མི་
བྱའོ། །དབྱུང་བ་ཡང་ངོ༌། །འདི་ནི་ཉི་མ་དེ་ཉིད་ཀྱིའོ། །ཡང་གསོ་སྦྱོང་བྱས་ན་ཕྱུང་བ་ཉིད་
ཡིན་ནོ། །བཏིང་ནས་བྱེ་བ་དག་ལ་ནི་དེ་ཐ་དད་པར་འགྲུབ་བོ། །ཆོས་སྨྲ་བ་དག་ཡོད་པས་དེ་
བཏིང་ངོ༌། །དེར་གཞན་དག་གིས་བྱས་ཀྱང་གནས་ཀྱི་རྙེད་པ་ནི་དེ་དག་ལ་འོས་པ་ཉིད་ཡིན་
ནོ། །རང་བཞིན་དུ་གནས་པའི་གནས་སུ་དེ་སྤངས་པ་རྣམས་ལ་མི་འབྱུང་ངོ༌། །བསམ་པ་
གནས་པ་ནི་བཏིང་བ་ཡིན་ནོ། །ལྷན་ཅིག་ཏུ་བྱ་བ་ལ་འདུན་པ་ཕུལ་བའི་དབང་གིས་ལྷག་མ་
རྣམས་ཀྱིས་བྱས་ན་བྱས་པ་ཉིད་ཡིན་ནོ། །དེ་དང་བྲལ་བ་ནི་ཕྱུང་བ་ཡིན་ནོ། །དེའི་ཕྱིར་
འདུན་པ་མ་ཕུལ་བ་ལ་ནི་འདུག་ཏུ་ཟིན་ཀྱང་གཉིད་ལོག་གམ་སྙོམས་པར་ཞུགས་ན་མ་ཐོབ་
-186



འདུལ་བ་མདོ་རྩ་བ།
ཀྱི་བར་དུ་བཏིང་བ་དང་ཕྱུང་བ་མི་འབྱུང་ངོ༌། །མཚམས་གཅིག་པ་ཉིད་ཡིན་ན་དེར་གནས་
གཞན་དུ་གནས་པ་རྣམས་ཀྱང་བཏིང་བའི་ཕྱིར་གནས་པ་ཉིད་ཡིན་ནོ། །དེ་ནི་བཏིང་བའི་ཚེ་
དེ་ ན་གནས་དེ་ཉིད་ཡིན་ནོ། །བཏིང་ནས་མཚམས་ཐ་དད་པར་བྱས་ན་གང་ཡང་རུང་བ་དེ་
ལས་དེའི་གནས་ཡིན་ནོ། །ཐ་དད་པ་ཉིད་ཡིན་ན་གནས་སོ་སོར་དེ་དབྱུང་ངོ་། །བྱེ་བ་ཉིད་ནི་
ཕྱོགས་སོ་སོའོ། །མ་བཏིང་བས་ཕྱུང་བ་ནི་མ་ཕྱུང་བ་མ་ཡིན་ནོ། །དེ་མི་འབྱུང་བ་ཉིད་ཀྱིས་ཁ་
བསྐང་དུ་མི་རུང་བ་ཉིད་མ་ཡིན་ནོ། །མ་བཏིང་བ་ཉིད་ཀྱིས་དབྱུང་བར་མི་རུང་བ་ཉིད་མ་ཡིན་
ནོ། །ཆོས་གོས་སྲ་བརྐྱང་བཏིང་བ་སྣམ་སྦྱར་མེད་པར་གྲོང་དུ་འཇུག་པ་ལ་སོགས་པ་དང་
སུམ་མདོ་ཚུན་ཆད་དུ་འཇུག་པ་ལ་ཡང་ཉེས་པ་མེད་དོ། །ཆོས་གོས་སྲ་བརྐྱང་གི་གཞི་ཞུ་བ་ལ་
སོགས་པའི་སྐབས་སོ། །ཆོས་གོས་སྲ་བརྐྱང་གི་གཞི་རྫོགས་སོ།། །།
༈ འདུལ་བའི་མདོ་བམ་པོ་བདུན་པ། མཚོན་གྱིས་མ་དྲས་པའི་གོས་སྤྱད་པར་མི་
བྱའོ། །དྲས་ཤིང་དྲུབས་པ་ཆོས་གོས་ཉིད་དུ་བྱིན་གྱིས་བརླབ་པར་བྱའོ། །སྣམ་ཕྲན་སྣེལ་ཞི་
ཉིད་དང་ལྷག་མ་མཉམ་པ་ཉིད་དང་དབུས་ནས་གཞན་དུ་གླེགས་བུའི་འཕྲོ་ཕྱོགས་ཕྱོགས་སུ་
ལྟ་བ་ཉིད་དང་མཐའ་བསྐོར་བ་ཉིད་དག་གིས་སོ། །མཐང་གོས་དང་བླ་གོས་དང་སྣམ་སྦྱར་
ལའོ། །དགེ་སློང་མས་ནི་ཤིང་ང་དཔུང་ཆད་དང་རྔུལ་གཟན་རྣམ་པ་གང་ཡང་རུང་བའོ། །
བརྙན་པོ་ཡང་ཡོད་ཅིང་བདོག་ནའོ། །དེ་དག་བཞག་སྟེ་སྐྱ་རེངས་འཆར་བར་འདའ་བར་མི་
བྱའོ། །གཞན་མེད་ན་ཁ་མ་བསྒྱུར་བ་ལ་ཡང་བྱིན་གྱིས་བརླབས་པ་འཆགས་སོ། །མ་དྲས་པ་
ལ་ཡང་ངོ༌། །དེ་ལ་གལ་ཏེ་འབྱོར་ན་ལྷན་ཐབས་སུ་གླན་ནོ། ཁྱིམ་དུ་རུང་བའི་རྣམ་པ་ལ་ཡང་
ངོ་། །ཕྱིང་བ་དང་ལ་བ་དང་བེའུ་ཕྲུགས་དང་ཀླམ་དང་སེངས་པ་ནི་མི་དྲ་བར་ལྷན་ཐབས་སུ་
གླན་ཞིང་དྲུབ་བོ། །གནས་མལ་མི་གཙང་བས་གོས་པར་དེའི་མོད་ལ་སྦྱང་བར་བྱའོ། །དགེ་
འདུན་གྱི་རྩྭའི་ཁྲི་དང་ཁྲིའུ་མ་གཏོགས་པ་སྟན་ཡན་ཆད་ལ་དེ་མ་ཡིན་པའི་གདིང་བ་མེད་པ་
-187



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་གདིང་གཡོགས་ལ་ཡང་བར་ཆད་མ་བཅུག་པར་ཉེ་བར་སྤྱད་པར་མི་བྱའོ། །ཐམས་ཅད་
ཀྱི་ཁྲ་བོ་ཕལ་ཆེར་མ་ཉམས་པ་ལ་ཡང་ངོ་། །ངན་ངོན་ཙམ་དང་དྲི་མ་ཅན་གྱིས་མི་བྱའོ། །
གདིང་བ་བཅང་བར་བྱའོ། །དེ་ནི་སྟུག་ན་ཆིག་རྐྱང་རུང་ངོ༌། །སེངས་པ་ནི་ཉིས་རིམ་མོ། ཁྲ་
ཁྲ་བོ་མི་རུང་ངོ༌། །དེ་ལ་གླེགས་བུའི་འཕྲོ་བྱའོ། །འོག་རོལ་གྱི་སུམ་ཆའི་དང་པོར་རོ། །
གླེགས་བུ་གཅིག་པ་བྱིན་གྱིས་བརླབ་པར་མི་བྱའོ། །གཡན་པ་དགབ་པ་དེ་དང་ལྡན་པས་
བཅང་བར་བྱའོ། །དེ་ཞག་ལྔའམ་དྲུག་ཅིང་སྦྱང་བར་བྱའོ། །སྲིན་བལ་གྱི་དང་བལ་གྱི་དང་ཤ་
ནའི་དང་ཟར་མའི་རུང་ངོ༌། །སྣམས་སུ་མ་བྱས་པ་དང་གསོ་མ་ནི་མི་རུང་ངོ་། །སྐུ་ལས་བྱས་
པ་དང་གཅེར་བུ་པ་དང་བྱ་འུག་པ་ཡང་དག་པར་ལེན་པ་ཡང་ངོ༌། །དེ་ལ་སྦོམ་པོ་ཡང་ངོ༌། །
གཞན་བསྟན་པ་ནི་དེའིའོ། །སྐྲ་འབལ་བ་དང་ལོ་མ་གྱོན་པ་དང་གཡང་གཞིའི་སྨད་གཡོགས་
དང་སྟོད་གཡོགས་དང་བཅས་པས་འཚོ་བ་དང་། གསོ་རས་དང་ཡན་ལག་གི་སྦུབས་དང་
གོས་ཐམས་ཅད་སྔོ་བ་དང་། གདེངས་ཀ་ལྟ་བུ་དང་ཁ་ཚར་རིང་པོ་དང་རལ་ཀ་དང་གཙུག་
ཏོར་དང་མགོ་དཀྲིས་པ་དང་ར་ཕྱིར་དང་རྔ་བལ་གྱི་སྣམ་བུ་དང་མུ་སྟེགས་ཅན་གྱི་རྒྱལ་མཚན་
ཡང་ངོ༌། །པུ་ལ་སའི་འདབ་མ་གང་ཙམ་དང་མར་མེའི་སྙིང་པོ་ཙམ་དེས་ཀྱང་སྙོམས་པར་བྱ་
བའི་ཕྱིར་བགོ་བཤའ་བྱའོ། །ལྭ་བ་དང་དེ་ལྟ་བུ་དག་ནི་བཙོངས་ཏེའོ། །མི་གཤེགས་པ་ཉིད་
དོ། །རྙེད་པ་བགོ་བ་ལ་ལྔ་བྱའོ། །དེ་རྙེད་པ་འགྱེད་པར་འགྱུར་གྱིས་དེར་ཁྱེད་ཅག་གིས་
ཚོགས་པ་བྱའོ་ཞེས་དགེ་འདུན་ལ་བརྗོད་པར་བྱ་བ་དང་། གཎྜི་བརྡུང་བ་དང་། ཚུལ་ཤིང་
བྲིམ་པ་དང་། བགྲང་བ་དང་། སོ་སོའི་སྐལ་བ་བྲིམ་པའོ། །ཐ་མ་ཡན་ཆད་བྱེད་པ་ཉིད་ན་
འོངས་པ་དབང་བ་ཉིད་ཡིན་ནོ། །མཇུག་ཏུ་ཕྱིན་པ་ཉིད་ནི་མི་དབང་ངོ༌། །དེ་ནི་རྙེད་པ་ཆུང་ངུ་
ལ་ཡང་ངོ་། །རྙེད་པའི་བྱ་བ་དེར་ཞུགས་ན་སོང་བ་ཉིད་ཡིན་ཀྱང་མི་དབང་བ་ཉིད་མ་ཡིན་ནོ།།
དེའི་ཕྱིར་འགྲོ་བས་མནོད་པ་བཅོལ་བར་བྱའོ། ཁས་བླངས་པ་དང་ལྡན་པས་མ་མནོས་ན་
-188



འདུལ་བ་མདོ་རྩ་བ།
བསབ་པར་བྱ་བ་ཉིད་དོ། །རྙེད་པ་ཆུང་ངུ་པ་ཎ་ལྔ་ལ་སོགས་པའོ། །མ་བཅོལ་ན་མནོད་པར་
མི་བྱའོ། །སློབ་དཔོན་ནམ་མཁན་པོའི་མནོད་པར་བྱའོ། །ཡིད་གཅུགས་པའི་གནས་ཀྱི་དོན་
དུ་ཡང་ངོ༌། །རང་གི་ཕྱོགས་དང་མཐུན་པ་མ་ཡིན་པའི་དོན་དུ་མི་བྱའོ། །དེ་ནི་གནས་མལ་ལ་
ཡང་ངོ༌། །ཟས་ལ་ཡང་ངོ་། །གཞན་གྱི་དོན་དུ་མནོད་པ་ཕ་རོལ་ལ་གོ་བར་བྱའོ། །མི་དབང་
བས་ནང་དུ་ཞུགས་ཏེ་མི་བྱའོ། །དབང་བ་གཅིག་ཉིད་ཀྱིས་ཤིན་ཏུ་མང་པོ་ཐོབ་པ་ལ་མི་
དབང་བའི་རྒྱུར་གྱུར་པ་མེད་དོ། །བྱེ་བ་ན་ཆོས་མ་ཡིན་པའི་ཕྱོགས་དང་མཐུན་པ་དག་ཏུ་སོང་
བ་དགེ་འདུན་གྱི་རྙེད་པ་མི་དབང་ངོ་། །དེའི་དུས་ཀྱི་རྙེད་པ་ལ་ནི་ཆེས་རིང་དུ་གནས་པ་ཉིད་
ཡིན་ནོ། །བབས་པ་དང་ཤི་བར་གྱུར་པ་གཉིས་ཀྱང་ངོ༌། །རྙེད་པ་ནི་ཇི་ལྟར་རྣམ་པར་ངེས་
པར་བྱེད་པ་ལྟར་རྣམ་པར་བཞག་གོ །འཐོབ་པ་རྣམས་ཀྱིས་ཀྱང་ངོ༌། །ཐམས་ཅད་ཀྱིས་ཕུལ་
ན་ཡང་ངོ༌། །དགེ་འདུན་ཡོངས་སུ་མ་བཅད་ན་ལས་ཀྱི་མཚམས་ཀྱིས་ཡོངས་སུ་བཅད་དོ། །
འདི་ལ་གཅིག་ལ་སོགས་པ་ནི་དེ་ཉིད་དོ། །ཆོས་ཀྱི་རྙེད་པ་ནི་དེ་སྨྲ་བ་རྣམས་དབང་བ་ཉིད་
ཡིན་ནོ། །གཙུག་ལག་གི་ཚིགས་སུ་བཅད་པ་གཅིག་འཛིན་པ་ནི་འདིར་དེ་ཉིད་ཀྱི་མཐའ་ཡིན་
ནོ། །མཚན་མི་མཐུན་པ་ཤི་བའི་ཡོ་བྱད་ལ་ཅིག་ཤོས་ཡོད་ན་མི་དབང་བ་ཉིད་དོ། །གནས་
ནས་ཕྱུང་བའི་ཡང་དེ་བཞིན་ནོ། །མེད་ན་ཡང་ངོ༌། །རྒྱུ་ལས་སེམས་མ་ལོག་ནའོ། །དེའི་དེ་
མནོད་པར་བྱ་བ་ཉིད་ལ་དེ་ནི་ཐ་དད་པ་ཉིད་མ་ཡིན་ནོ། །ཐ་དད་པ་ལ་ནི་ཐ་དད་པ་ཉིད་དོ། །
རབ་ཏུ་བྱུང་བ་དང་ཚངས་པ་མཚུངས་པར་སྤྱོད་པ་ལས་གཞན་པ་དག་དེ་ནི་མི་དབང་བ་ཉིད་
ཡིན་ནོ། །གསོལ་བའམ་དང་པོ་དང་ཐ་མས་བྱིན་གྱིས་བརླབས་ཟིན་པ་ན་འོངས་པ་ནི་མི་
དབང་ངོ་། །དེ་ལས་འགའ་ཞིག་དགེ་འདུན་གྱི་རྒན་པ་དང་གསར་བུ་གཉིས་ལ་བྱིན་པ་ནི་དེ་
ཞེས་བྱའོ། །གང་ན་བྱིན་གྱིས་བརླབ་པར་བྱ་བ་འདུག་པ་དེའི་མཚམས་སུ་གཏོགས་པ་རྣམས་
བྱིན་གྱིས་རློབ་པར་བྱེད་པ་ཡིན་ནོ། །འདི་ལ་ཤི་བའི་གནས་ཉིད་ནི་རྒྱུ་མ་ཡིན་ནོ། །མཚམས་
-189



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
་ ནཀྱི་བར་ན་འདུག་པ་ལ་ལུས་སམ་གཞན་གྱིས་རེག་པས་ཇི་ཙམ་ནོན་པ་དེར་གཏོགས་པ་
རྣམས་སོ། །གང་ན་ནོར་དང་འདྲ་བ་དེར་འདུག་པ་དེའི་ཁོངས་སུ་ཡོ་བྱད་གཏོགས་པ་ཉིད་
ཡིན་ནོ། །ནོར་དང་འདྲ་བ་གཞན་ན་འདུག་པ་ཡང་བྱིན་གྱིས་བརླབ་པར་བྱའོ། །སྐུར་བ་
བསྐུར་བར་བྱ་བས་མ་སྤངས་པ་ནི་དེའི་ཉིད་ཡིན་ནོ། །སྤངས་པ་ནི་སྐུར་བར་བྱེད་པ་ཉིད་
ཀྱིའོ། །དེས་སྤངས་ན་ཡང་ངོ༌། །ཕྱི་རོལ་དུ་ཡང་མཚམས་ཀྱི་ནང་དུ་འདུ་ཤེས་པ་དག་འབའ་
ཞིག་གིས་བྱིན་གྱིས་རློབ་པ་མི་འཆགས་སོ། །དབྱུང་བ་དང་རིམ་གྲོ་དང་ཆོས་མཉན་པ་དང་
ཡོན་བཤད་མ་བྱས་པར་བྱིན་གྱིས་བརླབ་པར་མི་བྱའོ། །ལྷུང་བཟེད་དང་ཆོས་གོས་ཁྱིམ་
གཞན་ན་འདུག་པ་ཉིད་ནི་ཁྱིམ་བདག་གིས་གང་ལ་བྱིན་པ་དེ་དབང་བ་ཉིད་ཡིན་ནོ། །གལ་
ཏེ་དབང་ཞིང་དེས་ཕོངས་པ་ཡིན་ནོ། །སྦྱིན་པར་མི་བྱེད་ན་བསླངས་པ་དང་ལྡན་པའོ། །
མཐར་གྱིས་ན་དང་པོའོ། །མེད་པ་ཉིད་ཡིན་ཞིང་མ་བསྔོས་པར་བོར་ན་སོང་བ་དང་ལྡན་
པའོ། །དེ་ནི་མཐར་གྱིས་དང་འདྲའོ། །བུ་ལོན་པ་བྱུང་ན་དེ་ལ་གཞལ་བར་བྱ་བའི་ཚད་ཀྱིས་
ཤི་བའི་ཡོ་བྱད་དེ་དབང་བ་ཉིད་ཡིན་ནོ། །བགོས་ན་ཡང་ངོ་། །དེ་དང་ལྷན་ཅིག་རྣམ་པར་
བཞག་པ་དེ་ལ་སྦྱིན་པར་བྱ་བ་ཉིད་དམ་བླང་བར་བྱ་བ་ཉིད་གང་ཡིན་པ་སྟེ་དེ་ཉིད་མ་ཡིན་
ནོ། །དེས་ཚངས་པ་མཚུངས་པར་སྤྱོད་པ་རྣམས་ལ་བུ་ལོན་ཆགས་པ་ཉིད་དུ་མི་འགྱུར་རོ། །
ལག་གི་གླས་དཀོན་མཆོག་གི་བླངས་པ་ཉིད་ཡིན་ན་དེའི་ཇི་སྙེད་པ་དེ་སྙེད་མཉམ་པར་བསབ་
བོ། །ནད་གཡོག་དང་བཅས་པ་ཉིད་ཡིན་ན་ཡོ་བྱད་དྲུག་པོ་དེ་དབང་བ་ཉིད་ཡིན་པས་བྱིན་
གྱིས་བརླབ་པར་མི་བྱ་བ་ཉིད་དོ། །དེ་ནི་རབ་དང་འབྲིང་དང་ཐ་མ་དང་བཅས་པ་ལས་སོ། །
དུ་མ་ཉིད་ཡིན་ན་དེ་ཐུན་མོང་ངོ༌། །དེའི་དོན་དུ་སོང་བ་ཉིད་ཡིན་ལ་ནད་པ་ཤི་ན་སྦྱིན་པར་བྱ་
བ་ཉིད་དོ། །རྫས་དེ་མི་དབང་བ་ཉིད་ལ་ནི་མི་སྦྱིན་ནོ། །གཞན་དུ་གནས་པར་ཁས་བླངས་པ་
ལ་མི་སྦྱིན་པར་མི་བྱའོ། །འདི་ལ་བསྙེན་པར་མ་རྫོགས་པ་ནི་ཐམས་ཅད་དབང་བ་ཉིད་དོ། །
-190



འདུལ་བ་མདོ་རྩ་བ།
ནད་པས་སྨྲས་པས་སྦྱིན་པ་ཕྲི་ཡང་ཇི་སྐད་སྨྲས་པ་བཞིན་བྱ་བ་ཉིད་དོ། །ཤི་བ་ཉིད་ཀྱི་དུས་ན་
རྫས་ཉིད་བསྒྲུབ་པ་ལ་ནི་ནོར་བདག་མི་དབང་ངོ༌། ཁྱིམ་ན་གནས་པ་ནི་དབང་ངོ་། ཁྱིམ་པས་
བུ་དང་ཆུང་མ་ཕུལ་ནས་ཤི་ན་ཅི་བདེར་བྱའོ། །གླང་པོ་ཆེ་དང་རྟ་དང་བོང་བུ་དང་དྲེའུ་དང་གོ་
ཆ་རྣམས་ནི་རྒྱལ་པོ་ལ་འབུལ་ལོ། །དབྱིག་དང་གསེར་དང་གཞན་བྱས་པ་དང་མ་བྱས་པ་
རྣམས་ནི་གསུམ་ལའོ། །རིན་པོ་ཆེ་རྣམས་ཀྱང་ངོ༌། །མུ་ཏིག་རྣམས་ནི་གལ་ཏེ་གཞན་ཡོད་ན་
དེའི་སྐལ་བས་སམ་ལྷག་པ་ཉིད་ཡིན་ཀྱང་རུང་། གལ་ཏེ་མེད་ན་དེ་བཞིན་དུ་སངས་རྒྱས་
ལའོ། །ཚོན་རྩི་ཆེན་པོ་རྣམས་ཀྱང་ངོ༌། །དེ་དག་ནི་བཏགས་ཏེ་དྲི་གཙང་ཁང་གི་ཞལ་ཞལ་དུ་
བྱའོ། །དེ་མ་ཡིན་པ་སངས་རྒྱས་ཀྱི་ནི་སྐུ་གཟུགས་དང་དྲི་གཙང་ཁང་དང་མཆོད་རྟེན་གྱི་ཡོ་
བྱད་དུ་བྱའོ། །ཆོས་ཀྱི་ནི་སངས་རྒྱས་ཀྱི་བཀའ་འབྲི་བ་དང་སེང་གེའི་ཁྲི་དག་གི་འོ། །ཐེག་པ་
ལ་ནི་སྐུ་གཟུགས་ལའོ། །རྒྱལ་མཚན་དང་དེའི་སྲོག་ཤིང་དག་ནི་རྒྱལ་མཚན་གྱི་དོན་དུའོ། །
དེར་རུང་བའི་སྲོག་ཤིང་རྣམས་ཀྱང་ངོ༌། །གཞན་དག་དང་མཚོན་ཆ་རྣམས་ནི་དགེ་འདུན་
ལའོ། །དེ་དག་ནི་འཁར་བསིལ་གྱི་ཡུ་བ་དང་ཁབ་དང་གྲི་གུར་བྱས་ཏེ་བྲིམ་མོ། །དགེ་འདུན་
གྱི་གཞན་ནི་བཞག་པ་དང་བགོ་བ་དང་བཟའ་བ་དག་ཏུ་ཅི་རིགས་པར་བྱའོ། །ཞིང་དང་ཁང་
ཁྱིམ་དང་ཚོང་ཁང་དང་གནས་མལ་དང་མགར་སྤྱད་དང་གསེར་མཁན་གྱི་ལག་ཆ་དང་འབྲེག་
མཁན་གྱི་ལག་ཆ་དང་རྫ་མཁན་གྱི་ལག་ཆ་དང་ཤིང་མཁན་གྱི་ལག་ཆ་དང་། བསིལ་ཡབ་
མཁན་གྱི་ལག་ཆ་དང་བྲན་དང་བྲན་མོ་དང་ལས་བྱེད་པ་དང་ཞོ་ཤས་འཚོ་བ་དང་། བ་ལང་
དང་མ་ཧེ་དང་ར་དང་ལུག་དང་སྨན་དང་སངས་རྒྱས་ཀྱི་བསྟན་བཅོས་ཀྱི་གླེགས་བམ་དང་
མྱུར་དུ་མི་འགྲུབ་པའི་དམ་རྒྱ་ནི་དང་པོར་འོས་པ་ཉིད་ཡིན་ནོ། །རས་དང་རས་ཡུག་ཆེན་དང་
བེའུ་རས་དང་། མཆིལ་ལྷམ་དང་ལྷམ་སྒྲོག་གུ་ཅན་དང་འབྲུ་མར་དང་འབྲུ་མར་སྣོད་དང་བྱ་
མ་བུམ་དང་རིལ་བ་སྤྱི་བླུགས་དང་གླེགས་བམ་གཞན་དང་དམ་རྒྱ་གཞན་དང་ཚོན་རྩི་གཞན་
-191



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དག་ནི་གཉིས་པར་འོས་པ་ཉིད་ཡིན་ནོ། །འབྲས་དང་ཏིལ་དང་ནས་དང་མོན་སྲན་སྡེའུ་དང་
མོན་སྲན་གྲེའུ་དང་འབྲུ་གཞན་དང་བཟའ་བ་དང་བཏུང་བ་དག་ནི་གསུམ་པར་འོས་པ་ཉིད་
ཡིན་ནོ། །གཞིར་གཏོགས་པ་གོས་ཀྱི་གཞིའོ། །
གླེགས་བུ་དང་གླེགས་བུ་ཕྱེད་དག་མཉམ་པར་བྱའོ། །གཞལ་བའི་ཕྱིར་དེའི་ཚད་
ཀྱི་ཆགས་ཤིང་བཅང་བར་བྱའོ། །ཚལ་བུ་དག་ཀྱང་ངོ་། །དེའི་ཚད་ཀྱི་ཆགས་ཤིང་བཅང་བར་
བྱའོ། །དེའི་ཆེ་ཚད་ནི་སོར་བཞིའོ། །བྱ་རོག་གི་མཐོ་གང་ཡང་ངོ་། །ཆུང་ཚད་ནི་སོར་གཉིས་
སམ་ཕྱེད་དང་གསུམ་མམ་མཐེབ་སོར་གཅིག་གོ །ས་ལ་ཆོས་གོས་གདིང་བར་མི་བྱའོ། །དེའི་
དོན་དུ་གཏན་པ་བྱའོ། །ཤིང་ལས་བྱས་པའམ་སྒྲིག་མ་ལས་བྱས་པ་གྲུ་བཞི་བཏོད་པའི་ཕྱིར་
ཐ་གུ་གཞུག་པའི་བུ་ག་བཏོད་པ་ནི་དེ་ཞེས་བྱའོ། །ཆོས་གོས་ཇི་ཙམ་པར་རོ། །གྲི་གུས་དྲའོ།།
དེ་བཅང་བར་བྱའོ། །བྱ་རོག་གི་མཆུ་ལྟ་བུའམ། བྱ་གག་གི་གཤོག་པ་ལྟ་བུར་རོ། །ལྕགས་
ལས་བྱས་པ་ལས་གཞན་མ་ཡིན་ནོ། །ཡུ་བ་རྩི་ཅན་དང་ཁྲ་བོ་མི་བཅང་ངོ་། །སོར་དྲུག་གི་
ཚད་ལས་ལྷག་པ་མི་བཅང་ངོ༌། ཁ་ཅིག་ལས་ནི་བརྒྱད་ལས་མི་བཅང་ཞེས་སོ། །སོར་བཞི་
པས་ཐུང་བ་ནི་དགོས་པ་མེད་དོ། །ལྕི་བའི་བྱུག་པས་བསྐུས་པར་བཙེམ་མོ། །ལྕི་བ་མེད་ན་
ཆག་ཆག་བཏབ་ཅིང་ཕྱགས་པར་རོ། །དེ་བཙེམ་པར་བྱའོ། ཁབ་ཀྱིས་ཀྱང་ངོ༌། །དེ་བཅང་
བར་བྱའོ། །ར་གན་དང་ཟངས་མ་དང་ཁར་བ་དང་ལྕགས་ལས་བྱས་པ་ལས་གཞན་པ་མི་
བཅང་ངོ༌། ཁ་ཅིག་ལས་ཟངས་དང་ལྕགས་དང་རྣོ་བ་དག་ལས་བྱས་པ་ཞེས་སོ། །དེའི་ཁབ་
རལ་སྦུ་གུ་ལྟ་བུའམ་ཆང་པ་ལྟ་བུ་བཅང་བར་བྱའོ། །དེ་ངོ་ཚ་མེད་པ་དང་དགེ་ཚུལ་དག་ལ་
རག་ལས་པར་མི་བྱའོ། །མི་བཤེས་པ་དང་མི་དྲན་པ་དང་། རང་བཞིན་དུ་གནས་པ་དག་མ་
ཡིན་པ་དག་ལ་ཡང་ངོ༌། ཁབ་དང་གྲི་དག་བཙས་མི་ཟོས་པར་བྱ་བའི་ཕྱིར་སྤྲ་ཚིལ་གྱིས་
བསྐུས་པའི་རས་མར་གཞུག་པར་བྱའོ། །མི་འབྱིལ་བར་བྱ་བའི་ཕྱིར་ཆོས་གོས་ལ་སྒྲོག་རྟེན་
-192-



འདུལ་བ་མདོ་རྩ་བ།
བྱས་ཏེ་སྒྲོག་ཟུངས་གདགས་སོ། །སྒྲོག་གུ་ཡང་ངོ༌། །བཙོ་བླག་མཁན་ལ་གོས་ཁ་བསྒྱུར་བ་
དང་ཁ་མ་བསྒྱུར་བ་འཁྲུར་གཞུག་པར་མི་བྱའོ། །དེ་དང་འདྲ་བ་རང་གིས་མི་བྱའོ། །དེའི་
ངོགས་སུ་མི་བྱའོ། །ཤིང་གི་ངོགས་ལ་མི་བྱའོ། །གཞོང་པ་འཇམ་པོར་བཀྲུ་བར་བྱའོ། །ཆུ་
བདེ་བས་སོ། །ལག་པ་གཉིས་ཀྱིས་མཐར་གྱིས་བསྒྱུར་ཞིང་ངོ༌། །མི་ནུས་ན་རྐང་པ་གཉིས་
ཀྱིས་སོ། །དེ་ལྟར་ཁྱིམ་པས་བཀྲུར་རུང་ངོ༌། །དེའི་གཞན་དུ་གྱུར་པར་སྤྱོད་པ་བསྲུང་བར་
བྱའོ། །ཕྱག་དར་ཁྲོད་ནི་ལེགས་པར་བཀྲུས་པ་དང་། བཙེམས་པ་དང་། ཁ་བསྒྱུར་བ་བཅང་
བར་བྱའོ། །མི་གཙང་བས་གོས་པའི་ཆོས་གོས་མི་བཅང་ངོ་། །ཚོན་བཟང་བ་ཉིད་དུ་བྱ་བའི་
ཕྱིར་གྲིབ་མ་དང་ཉི་མ་འདྲེན་མར་བརྡུང་ཞིང་བསྐམ་པར་བྱའོ། །གོས་དག་མེད་པར་བསྐོལ་
ལོ། །བྱེ་བྲག་གསུམ་མན་ཆད་དུའོ། །མང་བ་ཉིད་དུ་འདོད་པ་ཉིད་ཡིན་ན་ལན་གསུམ་དུ་
བྱའོ། །ཕྱི་མ་ཆེས་ངན་པ་ཉིད་དོ། །དེའི་ཕྱིར་སྣོད་ཐ་དད་པར་བཞག་གོ །འདི་ནི་དང་པོའོ་
ཞེས་བྱ་བ་ལ་སོགས་པའི་ཡི་གེ་བྲིའོ། །སྔར་དང་པོ་དང་སྦྱར་རོ། །གོས་ཀུན་ནས་བསུབས་པ་
ལའོ། །དེ་ནས་ཐུན་ཇི་ཙམ་རན་པ་བཅུ་ཞིང་གཞོང་པར་བླུགས་སོ། །གཤེར་ཆེས་ན་འཛག་
ལ། སྐམ་ཆེས་ན་འདྲིས་པར་འགྱུར་བས་དེའི་ཕྱིར་རན་པར་རོ། །གཟར་ཐག་ཐང་བཅད་པ་
ཉིད་ལ་བསྐམས་ན་བཟང་ངོ༌། །མཐའ་སྦྱར་བས་སོ། །དབང་སུ་དག་གིས་སོ། །གཟུང་
དཀའ་བ་རྣམས་ནི་རྩྭ་བཏིང་བར་རོ། །ཚོན་ཕྱོགས་གཅིག་ཏུ་མི་འཚིག་པར་བྱ་བའི་ཕྱིར་ཡང་
དང་ཡང་བསྒྱུར་བར་བྱའོ། །ཚོན་སར་པ་ནི་སར་པ་དག་ལ་བླུགས་ན་བཟང་ངོ་། །རྙིང་པ་ནི་
རྙིང་པ་དག་ལའོ། །སར་པ་ནི་ཉི་མ་ལ་བསྐམས་ནའོ། །རྙིང་པ་རྣམས་ནི་གྲིབ་མ་ལའོ། །མི་
འདྲིས་པར་བྱ་བའི་ཕྱིར་ཉི་མ་གཞན་ལ་ཆུའི་ཐུན་བླུགས་སོ། །བང་རིམ་དང་འཆག་སར་ཚོན་
གྱི་ལས་མི་བྱའོ། །གཙུག་ལག་ཁང་དུ་མི་བྱའོ། །དེའི་སྟེང་དུ་བྱའོ། །འཐོར་འཐུང་བྱ་བའི་ཉེ
འཁོར་དུ་མི་བྱའོ། །ཕྱོགས་དེར་ཞལ་ཞལ་བྱའོ། །གལ་ཏེ་རྡོ་ཐལ་གྱིས་བྱུགས་པ་ཡིན་ན་ལ
-193



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཀྲུའོ། །གལ་ཏེ་བརྩམས་པ་ན་རླུང་དང་ཆར་འོང་ན་ཁྱམས་སུའོ། །བྱས་ཟིན་ནས་ཕྱོགས་
དེར་ལྕི་བའམ་སས་བྱུག་པར་བྱའོ། །བཅག་པ་དང་བརྡབས་པ་རུང་བར་མ་གྱུར་པ་སྤྱད་པ་
བསྟེན་པར་མི་བྱའོ། །འདི་ལ་འཚེར་བ་ཉམས་པ་ནི་རུང་བ་ཡིན་ནོ། །ཆུས་བརླན་པ་ཉིད་
ནའོ། །ཟིལ་པས་བརླན་ན་ལག་པས་མཉེ་བས་ཉམས་པར་བྱ་བླའོ། །ཤམ་ཐབས་བགོས་
པའི་སྟེང་དུ་སྐ་རགས་བཅིང་ངོ༌། །ཤུར་བུའམ་ལྕག་པོད་དམ་རྒྱ་ཅང་ངམ་ཤུར་བུ་ཕྲེའུས་སོ། །
སྐ་རགས་མ་བཅིངས་པར་གྲོང་དུ་འཇུག་པར་མི་བྱའོ། ཁྲིས་གཅིག་གིས་ཀྱང་ངོ་། །ཚོམ་བུ་
ཅན་དང་ཚར་ཚར་ཅན་དང་ཟླ་གམ་ཅན་དང་། གསེར་སྐུད་ནི་རྒྱན་མ་ཡིན་པ་མ་ཡིན་ནོ། ཁྲ་
བོར་བྱས་པ་ཡང་དེ་དང་འདྲའོ། །གཞི་མ་བཏིང་བའི་སར་ཆོས་གོས་གཞག་པར་མི་བྱའོ། །མི་
གཙང་བའི་ཕྱོགས་སུ་མི་བཞག་གོ །རྟུལ་བ་ཡོད་ན་ཁུར་ལྕི་བས་མི་མནན་ནོ། །གཞན་དུ་
སྤྱད་པས་ཡོངས་སུ་སྤྱད་པར་མི་བྱའོ། །བཤང་བ་དང་། གཅི་བ་བྱ་བ་དང་མི་གཙང་བའི་བྱི་
དོར་བྱ་བ་དག་ཏུ་བླ་གོས་བགོ་བ་བསྟེན་པར་མི་བྱའོ། །དེར་ཉལ་བར་མི་བྱའོ། །བསོད་
སྙོམས་ལ་རྒྱུ་བ་དང་ཆོས་སྟོན་པ་དང་མཆོད་རྟེན་ལ་ཕྱག་བྱ་བ་དང་རྗེས་བྱ་བ་དང་དགེ་འདུན་
ཚོགས་པ་དང་གདམས་ངག་དང་ཆོས་མཉན་པ་ཉམས་སུ་མྱོང་བ་ལས་གཞན་པའི་བྱ་བ་ལ་
སྣམ་སྦྱར་གྱོན་པར་མི་བྱའོ། །དེ་ལ་ཉལ་བའམ་འདུག་པར་མི་བྱའོ། །འགའ་ཡང་བཀུར་བ་
ལ་སྦྱར་བར་མི་བྱའོ། །ལུས་ལ་རེག་པར་བགོ་བར་མི་བྱའོ། །མཆན་ཁུང་གཡས་པའི་དྲོད་
ཀྱིས་དེ་མ་རུང་བར་འགྱུར་རོ། །དེ་ལྟར་མི་འགྱུར་བར་བྱ་བའི་ཕྱིར་ཕྱོགས་དེར་དེ་ལ་གོས་
གླན་པར་བྱའོ། ཁྲུ་ཕྱེད་དང་དོ་དང་མཐོ་གང་ངོ་། །ངོས་གཉིས་ཀར་སྐུད་པའི་ཟུངས་ཀྱིས་ཟླ
སྦྱར་རོ། །དུས་དུས་སུ་དེ་བཀྲུ་བ་དང་ཁ་བསྒྱུར་བར་བྱའོ། །དེའི་དེ་ནི་བཙག་གིས་སོ། །
བ
གདོང་ཕྱིས་བཅང་བར་བྱའོ། །ལུས་འཛག་པས་རྣག་གཟན་ནོ། །དེ་ཆོས་གོས་ཀྱི་ནང་དུ་
བགོའོ། །འབྱར་ན་སྐ་བའི་ཆུའམ་སོ་ཕག་གི་ཕྱེ་མ་དང་སྦྱར་བའི་ཆུས་སྦངས་ཏེ་དལ་བུས་
-194



འདུལ་བ་མདོ་རྩ་བ།
བལྟབ་ཏུ་བྱས་ཏེ་ཁད་ཀྱིས་དགོག་པར་བྱའོ། །རྣག་དང་ཁྲག་ཀྱང་ངོ༌། །དུས་དུས་སུ་བཀྲུ་བ་དང་སྐམ་པ་དང་
ཁ་བསྒྱུར་བར་བྱའོ། །དེའི་དེ་ནི་བཙག་གིས་བཟང་ངོ་། །དེའི་དེ་ལ་ནི་སའི་སྙིང་པོ་བཟང་ངོ༌།།
པ
ཆོས་གོས་དག་གར་བབ་བབ་ཏུ་མི་བཞག་གོ །དེའི་དོན་དུ་གདང་བུ་བཅའོ། །དེའི་དོན་དུ་
སྦུབས་ཁུང་བྱའོ། །གཙུག་ལག་ཁང་བརྩིག་པའི་ཚེ་ནའོ། །བྱས་ཟིན་ནས་བུ་གུ་མི་བྱའོ། ཁང་
ཁྱིམ་ལ་ཡང་དེ་བཞིན་ནོ། །དེ་ནི་ཤིང་བུའམ་ཐག་པས་འགྲུབ་བོ། །གཏུར་བུས་གོས་དག་
བཀུར་ན་བཟང་ངོ་། །དེ་བྱའོ། ཁྲུ་གསུམ་དང་ཁྲུ་ཕྱེད་དང་གསུམ་ཉིས་བལྟབ་ཏུ་
བཙེམ་མོ། །དབུས་སུ་ཁ་གདོད་དོ། ཁར་ན་བུ་གུ་ཅན་བྱའོ། །ཐ་གུ་ལས་སོ། ཁ་རྒྱུན་གཞན་
ཡང་ངོ་། །སྤྱད་པར་བྱ་བ་དག་སྟེང་དུ་གཞུག་གོ །སང་འགྲོ་བར་འགྱུར་བ་ཉིད་ན་བླ་མ་ལ་
ཞུས་ཏེ་གནང་ན་འགྲོ་བར་བྱའོ། །རང་གི་གནས་སུ་ཆག་ཆག་ལ་སོགས་པ་བྱས་ཏེའོ། །ལམ་
དུ་ཆོས་དང་ལྡན་པའི་གཏམ་གྱིས་སམ་འཕགས་པའི་མི་སྨྲ་བ་ཉིད་ཀྱིས་འགྲོ་བར་བྱའོ། །
ངལ་བསོ་བའི་གནས་སུ་གཙུག་ལག་གི་ཚིགས་སུ་བཅད་པ་གདོན་ནོ། །ཆུ་བཅུས་པར་ཡང་
ངོ༌། །ཆུ་དེ་གང་གི་ཡིན་པ་དེའི་ཕྱིར་རོ། །ལྷ་རྣམས་ཀྱི་ཕྱིར་ཡང་གཞན་ནོ། །གནས་པར་ནི་
རྒྱུན་ཆགས་གསུམ་པའོ། །དཔྱང་ཐག་བཅང་བར་བྱའོ། །དེའི་ཚད་ནི་ཁྲུ་བརྒྱ་ཡན་ཆད་ནས་
བརྒྱ་ལྔ་བཅུ་མན་ཆད་དོ། ཁ་ཅིག་ལས་ནི་ཡུལ་གྱི་རྗེས་སུ་མཐུན་པ་ཞེས་བྱའོ། །དེ་མེད་པར་
ཁྲོན་པའི་ཆུ་མ་ཡིན་པ་དཀོན་པའི་ཡུལ་དུ་རྒྱུ་བར་མི་བྱའོ། །ལམ་དུ་འགྲོ་བས་ཆོས་གོས་
སྤྲུགས་ཤིང་ཁྲུས་བྱ་བའམ་རྐང་ལག་བཀྲུས་ཏེ་ཆུ་ཐོགས་ནས་མཆིལ་ལྷམ་ཕྱིས་ཤིང་ཆོས་
གོས་གསུམ་གྱོན་ཏེ་སྤྱོད་ལམ་ཞི་བས་གཙུག་ལག་ཁང་དུ་འཇུག་པར་བྱའོ། །རྒན་རིམ་བཞི་
ལ་ཕྱག་བྱས་ནས་ཐ་མལ་པའི་ཕྱོགས་སུ་བསྡད་པར་བྱའོ། །སྒྲ་བསྐྱུང་བ་དང་མཛེས་པ་དང་
ཤིན་ཏུ་བསྡམས་པ་དང་སྤྱོད་ལམ་རན་པར་རོ། །རྒྱུས་ཤེས་པ་དང་ལྡན་པས་བསུ་བར་བྱའོ།།
མི་ཤེས་ན་མུ་གཅིག་པ་ཡིན་ཡང་བསུ་བར་མི་བྱའོ། །སྒོ་ཆོད་ཅིག །ཚོལ་ན་མ་བྱིན་ཅིག །
-195



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལེན་ན་བཟློག་ཅིག་ཅེས་བཅོལ་བ་ཁས་བླངས་ནས་ཡལ་བར་བོར་རམ་འདི་ཁོ་བོའི་གྲོགས་
ཡིན་ནོ་ཞེས་བྱ་བ་ལ་སོགས་པའི་ཚིག་གིས་ཡིད་གཅུགས་པའི་དངོས་པོ་ཉིད་དུ་བསྒྲུབས་པ་
ལས་བརླག་པར་གྱུར་ན་གཞལ་བར་བྱ་བ་ཉིད་ཡིན་ནོ། །ཡིད་ཆེས་པ་ལ་བརྟེན་པར་བྱའོ། །
གཞན་གྱིས་མི་ཤེས་པའི་བྱེ་བྲག་བརྟག་པ་ནི་ཐབས་ཡིན་ནོ། །དབུལ་བར་བྱ་བ་ལྟུང་ནའོ། །
གལ་ཏེ་མ་བླངས་པར་བཏང་ནའོ། །དེ་ལ་བག་མེད་པར་མི་འགྱུར་བར་བྱ་བའི་ཕྱིར་དྲི་བར་
བྱའོ། །བརྙས་པ་མི་གཙང་བས་མ་རུང་བར་གྱུར་པ་བཀྲུ་བ་ལ་སོགས་པས་སེམས་གཟུང་
བར་མ་གྱུར་ན་རིན་སྦྱིན་ནོ། །ལྷུང་བཟེད་དང་ཆོས་གོས་བླང་བར་བྱའོ། །སྟན་གདིང་བར་
བྱའོ། །རྐང་པ་བཀྲུ་བས་མགྲོན་དུ་གཉེར་བར་བྱའོ། །ཆུས་ཀྱང་ངོ༌། །ཕྱག་བྱའོ། །སྤྱོད་པ་
བདེའམ་འདྲིའོ། །ཅི་ནུས་ཀྱིས་ཡང་དག་པར་དགའ་བར་འགྱུར་བར་བྱའོ། །གནས་མལ་
རྐྱེན་དུ་བབ་པ་སྦྱིན་ནོ། །དགེ་འདུན་གྱི་གནས་བརྟན་གྱི་གན་དུ་འགྲོ་བར་བྱའོ། །དེས་དེ་
གནས་འཆའ་བ་ལ་སྦྱར་བར་བྱའོ། །གལ་ཏེ་རྒན་ན་དེ་ལ་གནས་མལ་བསྟབ་པའི་ཕྱིར་དེས་
དགེ་སྐོས་ལའོ། །བབ་ཅོལ་དུ་གནས་མལ་གསོལ་བར་མི་བྱའོ། །ཆོས་གོས་ཀྱི་མཐའ་ཟེགས་
ན་མཐའ་བསྐོར་གྱིས་གླན་ཞིང་ཕྱིར་བཅོས་སོ། །སྨྱུང་ཚེམས་ལྟ་བུ་དག་གིས་དེའི་ཟུངས་
གདབ་བོ། །རོའི་གོས་ནི་བླ་གབ་མེད་པར་ཤིང་ལྗོན་པ་ལ་སོགས་པའི་སྟེང་དུ་ཉི་མ་བདུན་
ནམ་བརྒྱད་དམ་ཁ་ཅིག་ལས་ལྔའམ་དྲུག་བཞག་སྟེ་འཁྲུར་བཅུག་ནས་སྤྱད་པར་བྱའོ། །
བདག་དུར་ཁྲོད་པའོ་ཞེས་གོ་བར་བྱས་ནས་འབོད་ན་གཙུག་ལག་ཁང་དང་ཁང་ཁྱིམ་དག་ཏུ་
འཇུག་པར་བྱའོ། །དུར་ཁྲོད་པས་བདག་གིར་བྱ་བ་མ་བཏང་བ་ལ་ཡང་སྤྱད་པ་བསྟེན་པར
བྱའོ། །དགེ་འདུན་གྱི་གནས་མལ་ལ་སྤྱད་པར་མི་བྱའོ། །མཆོད་རྟེན་ལ་འདོམ་གང་ཙམ་
གྱིས་འགྱེད་དོ། །སྦྲང་གཡབ་བཅང་བར་བྱའོ། །བལ་ལས་བྱས་པ་དང་ཤ་ན་ལས་བྱས་པ་ལ
དང་རས་བལ་ལས་བྱས་པའི་རས་མའམ་འདམ་མའི་དོག་པའོ། །གླང་པོ་ཆེ་དང་རྟ་དང་བ་
-196



འདུལ་བ་མདོ་རྩ་བ།
ལང་གི་སྤུ་ལ་སོགས་པ་ལས་བྱས་པ་མི་རུང་ངོ༌། །ཐམས་ཅད་དུ་གང་ཟག་གིས་ཁར་བ་རྩི་
ཅན་ཉིད་དང་ཁྲ་བོ་ཉིད་མི་རུང་ངོ༌། །སྦྲང་སྐྱབས་ཀྱང་ངོ་། །ཤིང་བུའི་སྟེང་དུ་རས་ཀྱིས་
གཡོགས་པའོ། །བཅིང་བས་སོ། ཁྲུ་བཞི་པ་དང་དོ་པའོ། །རས་ཁྲུ་བཅུ་གཉིས་པས་གཡོགས་
སོ། །འབྱར་བ་དང་བཅས་པར་རོ། །དེའི་མ་མཐའ་ནི་མལ་ཆས་སྦྱར་རོ། །སྒོ་གསེགས་ཀར་
གདོད་དོ། །ཚ་བར་ནི་བསིལ་ཡབ་སྦྱར་རོ། །བསིལ་ཡབ་བཅང་བར་བྱའོ། །བསིལ་ཡབ་
མཁན་གྱིས་བྱས་པའམ་ཏ་ལའི་ཆང་བུའོ། ཁྲ་ཁྲ་བོ་མི་རུང་ངོ་། །དགེ་འདུན་གྱིས་ནི་གཞན་
ཡང་ངོ༌། །ནོར་བུ་དང་རྔ་མའི་བསིལ་ཡབ་རྙེད་ན་མཆོད་རྟེན་ལ་དབུལ་ལོ། །ཉན་ཐོས་ཀྱི་ལ་
ཡང་ངོ༌། །སྟན་ནང་ཚངས་ཅན་དང་ལྭ་བ་དང་སྔས་ནང་ཚངས་ཅན་དང་གོར་བུ་དག་བཅང་
བར་བྱའོ། །བུ་དང་ཆུང་མའི་རྙེད་པ་ནི་སྦྱིན་པར་བྱེད་པའི་དབང་གིས་བསྒྲུབ་བོ། །གལ་ཏེ་སླུ་
བར་བྱེད་ན་ཅི་ཙམ་འདོད་པ་དེ་ཙམ་དུ་བཙོང་བ་ཉིད་ཡིན་ནོ། །ཡང་དང་ཡང་དུ་དབུལ་དུ་
རུང་ངོ་། །ཤིང་ལྗོན་པ་ལ་ཕུལ་བ་གལ་ཏེ་རྒྱན་ཡིན་ན་དུས་སྟོན་གྱི་ཚེ་དེ་ཉིད་བརྒྱན་པར་བྱ་
བའི་ཕྱིར་བཞག་གོ །རྩིག་པ་ལ་ན་གལ་ཏེ་གནས་ཁང་གི་ནི་རི་མོ་བྱ་བའི་ཕྱིར་རོ། །གལ་ཏེ་
མ་ཡིན་ནམ་ཀ་བ་ལ་ན་ལས་གསར་པའི་ཕྱིར་རོ། །ས་ལ་ནའོ། །མེ་ཁང་གི་ནི་སྣང་བར་རོ། །
ཡང་ན་སྣུམ་བག་གི་རྙེད་པར་རོ། །རུང་བའི་ཁང་པ་ནི་ན་བའི་སྨན་དུ་བཞག་གོ །བཀད་སའི་
ནི་ཟས་སུ་བྱའོ། །སྐྱེམ་མལ་གྱི་ནི་བཏུང་བར་བྱའོ། །བསྲོ་ཁང་གི་གནས་ཀྱི་ནི་བསྲོ་ཁང་ངམ་
སྣུམ་བག་གི་རྙེད་པར་རོ། །འཁོར་གྱི་ཁྱམས་དང་སྤྱོང་སའི་ར་བའི་སྣུམ་བག་གི་རྙེད་པར་རོ།།
ཡང་ན་སྐྱེས་པའི་རབས་ཀྱི་སྡེ་བྲི་བར་བྱའོ། །བང་རིམ་དང་འཆག་ས་དང་སྒོ་ཁང་དང་ཁྱམས་
དག་ལ་ཕུལ་བ་ནི་སྒོའོ། །རྫིང་བུའི་ཡང་ངོ། ཁ་ཅིག་ལས་དེ་ནི་ཕྱོགས་བཞིའི་དགེ་འདུན་གྱི་
ཉིད་དུ་བཞག་གོ །ཞེས་སོ། །དཀོན་མཆོག་གི་དོན་དུ་བླང་དུ་རུང་ངོ། །བསྒྲག་ཏུ་རུང་ཡང་
ངོ༌། །ལེན་པའི་ཚེའོ། །མཐོང་བར་བྱ་བའི་ཕྱིར་འཕང་ལོ་བྱའོ། །ཚ་བ་དང་རླུང་དང་ཆར་པའི་
-197



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནོད་པས་མི་རེག་པར་བྱ་བའི་ཕྱིར་ཁང་པ་བརྩེགས་པ་སྒོ་བཞི་དང་ལྡན་པ་ཡང་ངོ་། །དུས་
སྟོན་གྱི་རྗེས་ལ་འཕང་ལོ་བཏུལ་ལོ། །སྣོད་སྤྱད་འགྲུབ་པས་རྙེད་པ་འགྲུབ་པར་བྱའོ། །
གཉིས་ཀ་ལ་མ་བསྔོས་པར་སྟོན་པ་མཆོད་པའི་ཚེ་ཕུལ་བ་དགེ་འདུན་གྱི་ལ་དགེ་སློང་མ་
རྣམས་ཀྱི་འཇུག་པ་མེད་དོ། །འདི་ལ་གཅིག་གི་ནང་དུ་དེ་དག་གིས་འཕང་ལོ་ཐ་དད་པ
བཙུགས་ན་ཉེས་པ་སྦོམ་པོའོ། །སྣོད་སྤྱད་འགྱེད་པས་བགོ་བར་བྱའོ། །དེ་བསྐོ་བར་བྱའོ། །
བཙོང་བར་བྱ་བ་རྣམས་བཙོངས་ཏེའོ། །དགེ་འདུན་འདུས་པ་ལའོ། །བསྐྱེད་པས་སོ། །དེ་
ཉིད་ཀྱིས་དེར་འདུ་བའི་སྐབས་རྗེས་སུ་བསྒྲུབ་པར་བྱའོ། །དགེ་འདུན་གྱི་གནས་བརྟན་གྱིས་
རིན་ཐང་གདབ་པར་བྱའོ། །རན་པར་བྱའོ། །དེས་ནི་དེ་ལ་མི་དབབ་པ་ཉིད་དོ། །ཡང་མི་
འབྱུང་བར་ངེས་པར་བྱས་ནས་བསྐྱེད་པ་ལ་དབབ་བོ། །མི་ཉོ་བས་བསྐྱེད་པར་མི་བྱའོ། །བུད་
མེད་མི་བྱའོ། །རིན་མ་ཕུལ་གྱི་བར་དུ་སྤྱད་པ་དང་བྱི་དོར་ཡང་མི་བྱའོ། །བགོ་སྐལ་བ་རྣམས་
མང་བ་ཉིད་ཡིན་ན་བཅུ་ལ་སོགས་པའི་ཚོམས་ཀྱིས་བགོ་བར་བྱའོ། །ཕོག་པ་མ་བགོས་
ཚོམས་འགའ་ཞིག་ཤི་ན་དེའི་སྐལ་བ་ཚོམས་དེ་ལ་དབང་བ་ཉིད་ཡིན་ནོ། །མྱ་ངན་ལས་་
འདས་པའི་བསམ་པས་རབ་ཏུ་བྱུང་བ་ཚུལ་ཁྲིམས་དང་ལྡན་པ་ལ་ནི་གོས་སྟོང་ཕྲག་བརྒྱ་པ་
དང་། ཟས་རོ་བརྒྱ་པ་དང་། ཁང་པ་བརྩེགས་པ་ལྔ་བརྒྱ་པ་ཡང་འོས་སོ། །དགེ་འདུན་གྱི་
རྫ་ས་ཀྱང་ངོ༌། །མི་སློབ་པའི་མན་ཆད་ཀྱིའོ། །སོ་སོའི་སྐྱེ་བོ་ལའོ། །ཚུལ་ཁྲིམས་འཆལ་བ་ནི་
མ་ཡིན་ནོ། །ལེ་ལོ་ཅན་ལ་ནི་བླངས་པ་དང་ཉེ་བར་སྤྱད་པ་བུ་ལོན་དུ་འགྱུར་རོ། །མཚམས་
ཀྱི་ནང་ཉིད་ན་གང་ཟག་གི་གཙུག་ལག་ཁང་ངམ་དེའི་རྙེད་པས་འཚོ་བ་ལ་ནི་དགེ་འདུན་གྱི་
རྙེད་པ་འོས་སོ། །ངེས་པའི་གནས་ཁང་ན་ཡང་ངོ༌། །དེ་རི་མོར་བསྐོའོ། །ལྕགས་ལས་བྱས་
པའི་སྣོད་སྤྱད་དག་ལས་ལྷུང་བཟེད་དང་ལྷུང་བཟེད་ཆུང་ངུ་དང་ཚྭ་སྣོད་དང་ཟོ་ཕོར་དང་། ལྡེ་
མིག་ཀྱོག་པོ་དང་གྲིའུ་དང་ཁབ་དང་སེན་མོ་གཅོད་པ་དང་ནལ་ཟེ་དང་ཐལ་ཕྱགས་དང་སྟ་རེ་
-198



འདུལ་བ་མདོ་རྩ་བ།
དང་སླ་ང་དང་ཕོར་བུ་དག་ནི་བགོ་བར་བྱ་བ་ཉིད་དོ། །སའི་སྣོད་སྤྱད་དག་ལས་ནི་ལྷུང་བཟེད་
དང་ལྷུང་བཟེད་ཆུང་ངུ་དང་སླ་ང་དང་བུམ་པ་དང་བྱ་མ་བུམ་དང་གཞོང་པ་དང་རིལ་བ་སྤྱི་
བླུགས་དང་ཆུ་སྣོད་དག་གོ །ཁྲི་ནི་རིན་པོ་ཆེ་ལས་བྱས་པ་ལ་སོགས་པ་མན་ཆད་ནས་ལྕགས་
ལས་བྱས་པའི་བར་དག་གོ །བརྗེས་ཏེའོ། །ཤིང་ལས་བྱས་པ་ནི་མ་ཡིན་ནོ། །ཚོན་རྩི་ལྔ་ལས་
གཞན་པའོ། །མ་བསྐོལ་བའོ། །བསྐོལ་བ་ནི་ཁ་བསྒྱུར་བར་བྱ་བ་ལ་སྦྱར་བར་བྱ་བ་ཉིད་དོ།།
དགེ་འདུན་གྱི་ལའོ། །ཀུན་དགའ་ར་བ་དང་གཙུག་ལག་ཁང་དང༌། དེ་དག་གི་གཞི་དང་།
གནས་མལ་དག་ནི་བཙོང་བར་བྱ་བ་ཡང་མ་ཡིན་ནོ། །བཞག་པར་བྱ་བ་ཉིད་མ་ཡིན་ནོ། །
བྱིན་གྱིས་བརླབ་པར་བྱ་བ་ཉིད་མ་ཡིན་ནོ། །ཕ་མ་ལ་ཟས་དང་གོས་ཀྱིས་བསྟངས་པར་བྱའོ།།
གལ་ཏེ་ལྷུང་བཟེད་དང་ཆོས་གོས་ལས་ལྷག་པའི་རྙེད་པ་མེད་ན་བསླངས་ཏེའོ། །མ་གྲུབ་ན་
ཟན་གྱི་སྐལ་བ་ལས་ཕྱེད་སྦྱིན་ནོ། །བྱེ་བྲག་ཤེས་པར་བྱ་བའི་ཕྱིར་ཆོས་གོས་དག་ལ་ཐིག་ལེ་
བྱའོ། །དེ་དག་ལ་མཚན་མ་གདབ་བོ། །སྣག་ཚའི་ཐིག་ལེ་ནི་དེ་ཞེས་བྱའོ། །ལུང་དག་ཀྱང་
ངོ༌། ཁ་ཚར་དང་ཕུན་ཚར་གྱི་མཐར་རང་ཆག་བྱའོ། །སྣམ་སྦྱར་མ་ཡིན་པ་དག་ལ་དྲས་ཏེ་
བྱིན་གྱིས་བརླབ་པར་ངེས་པ་མེད་དོ། །རྐྱེན་དེ་ལྟ་བུ་དག་མེད་པར་མ་དྲས་པ་དེས་གྲོང་དང་
ཁྱིམ་གཞན་དག་ཏུ་འཇུག་པ་དང་འདུག་པར་མི་བྱའོ། །མུ་སྟེགས་ཅན་གྱི་འདུག་གནས་སུ་
ཡང་དེ་བཞིན་ནོ། །འཁོད་ན་འཇུག་པ་དང་འདུག་པར་མི་བྱའོ། །སྤུ་ཅན་ཆོས་གོས་གསུམ་
ཉིད་དུ་བྱིན་གྱིས་མི་བརླབ་བོ། །དེ་བགོ་བའི་གོས་སུ་མི་བསྟེན་ནོ། །སེང་བ་དག་བདག་གིར་
བྱའོ། །དེ་ནི་རྣམ་པ་བཞིའོ། །བལ་ལས་བྱས་པ་དང་། ཟར་མ་ལས་བྱས་པ་དང་། དུ་གུ་ལ་
ལས་བྱས་པ་དང་། རས་བལ་ལས་བྱས་པའོ། །སྤུ་དམའ་བ་ལ་སོགས་པ་རས་ཀྱི་རྣམ་པ་ཡང་
བ་གཞན་དག་ཀྱང་ངོ་། །ལྭ་བ་ཡང་ངོ་། །གནོད་པ་མེད་ན་སྤུ་ཕྱིར་བསྟན་ཏེ་བགོ་བར་མི་བྱ་
སྟེ་གཞན་དུ་ནའོ། །དེ་དེ་བཞིན་དུ་གྱོན་པས་བཅག་པར་མི་བྱའོ། །པར་སིག་གི་ལྭ་བ་དང་
-199



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བེའུ་ཕྲུགས་དང་པར་ཐང་ཁྲ་བོ་གང་ཟག་གིས་བདག་གིར་མི་བྱའོ། །འཆག་སར་པར་ཏང་
གདིང་བ་མནོད་པར་བྱའོ། །རྟག་ཏུ་མལ་གཅིག་ཏུ་བཅག་པར་མི་བྱའོ། །ནུས་པ་ཉིད་ཡིན་ན
བཅོམ་པ་དང་ལྷན་པ་རིང་པོ་དག་གླན་པས་ཕྱིར་བཅོས་པར་བྱའོ། །མི་ནུས་པ་ཉིད་ཡིན་ན་
འཆག་ས་དེ་ཉིད་དུ་ལྕི་བ་དང་སས་བྱུག་པར་བྱའོ། །གཞན་བཅང་བར་བྱའོ། །སྦྱིན་བདག་ལ་
ཡིད་བརྟན་པས་སོ། །སྣམ་སྦྱར་དང་བླ་གོས་དང་མཐང་གོས་དང་ཤམ་ཐབས་དང་ཤམ་
ཐབས་ཀྱི་གཟན་དང་རྔུལ་གཟན་དང་རྔུལ་གཟན་གྱི་གཟན་དང་གདོང་ཕྱིས་དང་རྣག་གཟན་
དང་གཡན་པ་དགབ་པ་དང་སྐྲ་བཟེད་དང་གདིང་བ་དང་དབྱར་གྱི་གོས་རས་ཆེན་བཅང་བར་
བྱའོ། །ཆོས་གོས་གནང་བ་དེ་ཉིད་དུ་བྱིན་གྱིས་བརླབས་ཏེ་བཅང་བར་བྱའོ། །ཡོ་བྱད་ཀྱི་
གོས་ཀྱང་ངོ༌། །དེ་ནི་དཀར་པོ་ཉིད་དང་ཁ་ཚར་དང་ཕུན་ཚར་དང་བཅས་པ་ལ་ཡང་ཉེས་པ་
མེད་དོ། །དགེ་འདུན་ཀྱི་ཡང་ངོ༌། །གཞན་དུ་མ་ཡང་རུང་བར་བྱས་ཏེ་བཅང་བར་བྱའོ། །
སེམས་མི་བརྟན་པ་ལ་རུང་བར་མི་བྱའོ། །བསྙེན་པར་མ་རྫོགས་པ་ལ་མི་བྱའོ། །མངོན་སུམ་
དུ་མི་བྱའོ། །ཡུལ་གཞན་དུ་གནས་པར་གྱུར་པ་ཉིད་ཡིན་ན་ཡང་རུང་བ་མི་ཉམས་སོ། །ཤི་ན་
ཉམས་སོ། །ཤེས་ནའོ། །འདི་ལ་རུང་བར་བྱེད་པ་བདག་པོ་ཉིད་དོ། །སྤངས་པ་བདག་གིར་
མི་བྱའོ། །དགེ་སློང་ལ་སྤང་བར་བྱའོ། །མི་གསལ་བ་ལ་ཡང་མི་བྱའོ། །མ་བྱིན་ན་བླང་ངོ༌། །
མཐུས་ཀྱང་དགུག་གོ །གོས་དྲི་དག་གིས་གོས་པ་བཀྲུས་ཏེ་བགོ་བར་བྱའོ། །ཕྱེ་མ་དག་གིས་
ན་སྤྲུགས་ཏེའོ། །སྣུམ་གྱིས་ན་རྩུབ་པར་བྱས་ཏེའོ། །ཆར་འབབ་པའི་ཚེ་བླ་གབ་མེད་པར་
དགེ་འདུན་གྱི་མི་བགོའོ། །བཀྲུ་བཤལ་དང་ཚོན་དང་ལྷུང་བཟེད་ཀྱི་ལས་དང་ཤིང་གཤགས་
པ་ལ་སོགས་པ་བྱེད་པའི་ཚེ་མི་བགོའོ། །ལྷན་ཅིག་པ་ཉིད་ལ་ཞེས་མ་བསྒོ་ན་གཅིག་དང་
དབྲལ་བའི་ཕྱིར་འདོམས་པ་ལ་བྱིན་པ་ནི་ཡང་དག་པ་ཉིད་ཀྱི་གྲངས་ཡིན་ནོ། །འདོམས་པར་
བྱེད་པ་དང་བཅས་པ་ལ་མི་སྦྱིན་ནོ། །སྨོན་པས་ཉེ་དུ་མ་ཡིན་པ་དང་དེའི་ཁྱིམ་ནས་བླངས་པ་ལ
-200



འདུལ་བ་མདོ་རྩ་བ།
ལས་བླང་བར་མི་བྱའོ། །བུ་བསྐྲད་པ་ལས་བླང་བར་བྱའོ། །དུར་ཁྲོད་ནས་ཕྱིར་བཟློག་པ་
ཡང་ངོ་། །ཕྱིར་འགུགས་ན་སྦྱིན་པར་བྱའོ། །ཡང་རྙེད་ན་བླང་ངོ༌། །མཆོད་རྟེན་གྱི་དཀོར་དང་
འབྱུང་ཁུངས་དང་། རྩ་བ་དང་འབྲས་བུ་དང་བུ་རམ་ཤིང་ལས་གཞན་པའི་ཟས་ཀྱི་དོན་དང་།
བསྐོ་བས་ཉེ་བར་འཚོ་བར་བྱ་བ་དང་ན་བའི་རུང་བ་ནི་བདག་གིར་བྱ་བའི་ཕྱིར་བགོ་བར་མི་
བྱ་བ་ཉིད་ཡིན་ནོ། །རྙེད་པ་ལ་ནི་དབྱར་གྱི་མཚམས་འཇུག་གོ །དབྱར་རལ་བ་ནི་མི་དབང་བ་
ཉིད་མ་ཡིན་ནོ། །གནས་ནས་ཕྱུང་བ་ཉིད་ན་མི་དབང་ངོ་། །རྫས་ཀྱིས་མནན་པར་གནས་
པར་ཁས་བླངས་པ་ལ་ནི་སྐལ་བ་གཅིག་ཁོ་ནའོ། །དེ་ལ་མནན་པ་རྣམས་སུ་བདག་ཉིད་
བགྲང་བའི་ཆ་ཉིད་དོ། །གཞན་པ་གཅིག་ཏུ་གནས་པར་ཁས་བླངས་པ་ལ་ནི་ཡུན་རིང་བ་ཉིད་
ཀྱིས་རྣམ་པར་བཞག་གོ །དགེ་ཚུལ་དང་དགེ་ཚུལ་མ་དག་ནི་རྙེད་པ་ལ་སུམ་ཆ་དབྲི་བ་ཉིད་
དོ། །ཟས་ལ་ནི་མཉམ་པ་ཉིད་དོ། །བསྙེན་པར་རྫོགས་པར་འདོད་པ་དང་དགེ་སློབ་མ་དག་
ཀྱང་ངོ་། །དགེ་སློང་དང་དགེ་སློང་མ་རྣམས་ཀྱི་སྐལ་བ་བགོ་བ་ནི་གང་ཟག་ལས་ཡིན་གྱི།
དགེ་འདུན་ལས་ནི་མ་ཡིན་ནོ། །ཟས་ཀྱི་མཇུག་ཐོགས་ཀྱི་རྙེད་པ་བྱེ་བྲག་ཏུ་མ་བཅད་པ་དེ་ལ་
དགེ་སློང་མ་ཟོས་པ་ཉིད་དག་ཀྱང་མི་འཇུག་པ་མ་ཡིན་ནོ། །སྟན་དང་ཆུ་དང་བསོད་སྙོམས་
དག་ལ་དགེ་སློང་དགེ་སློང་མ་དག་པས་གཙོ་བོ་ཉིད་མ་ཡིན་པ་མ་ཡིན་ནོ། །དགེ་སློང་མ་
རྣམས་ཀྱིས་ཚོགས་པ་ན་རྒན་པའི་མཐར་སྟན་གཞག་གོ །དགེ་སློང་དང་བཅས་པ་ཉིད་ན་དེ་
དག་གིས་མི་ནུས་ན་དགེ་སློང་མས་ཡོན་བཤད་པར་བྱའོ། །འདྲིམ་པར་བྱེད་པས་སྦྱིན་པའི་
ཕྱིར་ཟས་ཉེ་བར་བཞག་པ་ན་དགེ་འདུན་གྱི་གནས་བརྟན་གྱིས་དང་པོར་སྙོམས་པར་བྲིམས་
ཤིག་ཅེས་བསྒོ་བར་བྱའོ། །འཁོར་ལ་བལྟས་ཏེ་མང་ལ་ཟས་ཉུང་བ་ཉིད་ན་དེའི་ཚེ་སྔ་མ་
བརྗོད་ཅིང་ཁྱད་པར་ཞེས་སོ། །གཞན་ཉིད་ཡིན་ན་ཅི་འབྱོར་བར་ཞེས་སོ། །རྒན་པའི་མཐར་
སམ་པྲ་བ་ཏ་ཞེས་མ་བརྗོད་པར་དང་པོར་བླང་བར་མི་བྱའོ། །ཟས་བསྡོགས་པ་ན་བསྐོས་པ་
-201



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དག་ལས་གཞན་པ་དག་ལྷགས་ན་དེ་ལ་སྦྲན་པར་བྱའོ། །དགེ་སློང་ཆོས་གོས་གསུམ་སྦྱིན་དུ་
གཞུག་པར་མི་བྱའོ། །དགེ་འདུན་གྱིས་སོས་པར་གྱུར་པ་ཉིད་ན་འདི་ལ་ཕྱིར་སྦྱིན་ནོ་སྙམ་པ་
འདི་ལས་གཞན་པའི་ཡིད་ཀྱིས་བླང་བར་མི་བྱའོ། །སྟོད་གཡོགས་དང་སྨད་གཡོགས་གཉིས་
ཀྱིས་དོར་རོ། །འབྲིང་གིས་སོ། །ལྷག་མས་མི་བྱའོ། །ཤམ་ཐབས་མ་བཅིངས་པར་གྲོང་དུ་
འཇུག་པར་མི་བྱའོ། ཁྲིས་གཅིག་གིས་མི་བྱའོ། །གོས་ཀྱི་གཞི་ཕྲན་ཚེགས་ལ་སོགས་པ་ཞུ་བ་
དང་བཅས་པའི་སྐབས་སོ། །གོས་ཀྱི་གཞི་རྫོགས་སོ།། །།
༈ ཡུལ་དབུས་ཀྱི་མཚམས་ སོ། །ཤར་དུ་ནི་ལི་ཁ་ར་ཤིང་འཕེལ་གྱི་མདུན་ གྱི་
ནགས་ལི་ཁ་རའི་ཤིང་ཚང་ཚིང་ཅན་ཞེས་བྱའོ། །ལྷོར་ནི་འདམ་བུ་ཅན་གྱི་ལྷོ་ན་ཆུ་ཀླུང་དེ་
ཞེས་བྱའོ། །ནུབ་ཏུ་ནི་བྲམ་ཟེའི་གྲོང་ཀ་བ་དང་ཉེ་བའི་ཀ་བ་ཞེས་བྱའོ། །བྱང་དུ་ནི་ཨུ་ཤི་རའི་
རི་ཞེས་བྱའོ། །མཐའ་འཁོབ་ཏུ་མཆིལ་ལྷམ་དག་བཅང་བར་བྱའོ། །གནས་མལ་བསྐྱབ་པའི་
ཕྱིར་ཡང་ངོ་། །ཚིག་རིམ་མོ། །སྡོགས་པ་གཞུག་པས་བཅོས་པར་བྱའོ། །རིམ་པ་གཞན་ནི་མི
རུང་ངོ༌། ཁྱིམ་པས་ཐ་ན་གོམ་པ་བདུན་དུ་བགོས་ན་རིམ་པ་མང་བ་ཡང་རུང་ངོ་། །རུང་བ་
ཙམ་གྱིས་དོན་ཉིད་དུ་དེ་དང་སྦྱར་བའི་དབང་དུ་ལེན་པ་ནི་མི་རུང་བ་བླངས་པ་ཉིད་མ་ཡིན་ནོ།
ཁྲ་བོ་བཀྲ་བ་དག་མི་བཅང་ངོ༌། །ལུག་རུ་ལྟ་བུ་མི་བཅང་ངོ༌། །ཨ་ཤདྨ་དང་ཀ་ར་བཱི་རའི་
འདབ་མ་ལྟ་བུ་དག་མི་བཅང་ངོ༌། །གསེར་དང་དངུལ་གྱིས་སྤུས་པ་དག་མི་བཅང་ངོ་། ཁྲིག་
ཁྲིག་ཟེར་བ་དག་མི་བཅང་ངོ་། །ཀྲོག་ཀྲོག་ཟེར་བ་དག་མི་བཅང་ངོ་། །ཏུག་ཏུག་ཟེར་བ་དག་
མི་བཅང་ངོ་། །བྲིག་ཐིག་ཟེར་བ་མི་བཅང་ངོ་། །སྒེག་རྫས་སུ་འགྱུར་བ་གཞན་དག་ཀྱང་ངོ་། །
བོལ་གོང་བ་ཅན་ནི་མི་རུང་བ་ཉིད་མ་ཡིན་ནོ། །སྣ་དང་རྟིང་པའི་སྦུབས་ཅན་བཅང་བར་བྱའོ།
ཁ་ཆུ་ཆུས་བྱུང་ངོ༌། །ལྷམ་ཡུ་ཆད་ཀྱང་ངོ༌། །ཆུ་ལ་ཆབ་བྲོམ་ཆགས་པའི་ཡུལ་དུ་ནི་ཞྭ་དང་་
ལྷམ་སྒྲོ་གུ་ཅན་ཡང་ངོ༌། །བླ་མའི་དྲུང་དུ་མཆིལ་ལྷམ་བགོ་བ་བསྟེན་པར་མི་བྱའོ། །སེང་གེ་
-202



འདུལ་བ་མདོ་རྩ་བ།
དང་སྟག་དང་གུང་དང་གླང་པོ་ཆེ་དང་རྟ་ཅང་ཤེས་ཀྱི་ཡན་ལག་ཅུང་ཟད་ཀྱང་ལུས་ལ་
གདགས་པར་མི་བྱ་བ་ཉིད་དོ། །དེ་དག་གིས་གླང་པོ་ཆེ་ཕལ་པ་དང་རྟ་དམུ་རྒོད་དང་། དེ་
ལས་གཞན་པའི་གཅན་གཟན་དག་ཀྱང་འཕངས་པ་ཡིན་ནོ། །མཆིལ་ལྷམ་དག་བརྡབ་པར་
མི་བྱའོ། །རས་མ་གཤེར་བ་དག་གིས་དེ་དག་གི་རྡུལ་མེད་པར་བྱ་བའི་ཕྱིར་ཕྱི་བར་བྱའོ། །དེ་
བཅང་བར་བྱའོ། །དེ་དག་རྒྱུ་བར་བྱའོ། །མི་མཛེས་པའི་དངོས་པོ་དབེན་པའི་ཕྱོགས་སུ་
བྱའོ། །དེའི་ཆེད་དུ་སྨྱུང་བུ་དང་ཀོ་བ་བཅང་བར་བྱའོ། །དྲ་གྲི་ནི་མ་ཡིན་ནོ། ཁྱིམ་གཞན་དང་
ཆབ་ཁུངས་ལས་གཞན་པར་ཤིང་གི་མཆིལ་ལྷམ་བགོ་བར་མི་བྱའོ། །སྨྲིག་མའི་གླེགས་བུ་
དང་མུན་ཛ་དང་སི་རི་དང་དར་བ་དག་གིས་ཡང་མི་བྱའོ། །ཐ་གུའི་ཡང་ངོ༌། །རླུང་ཁྲག་ཅན་
མ་ཡིན་པས་སོ། ཁྱིམ་གཞན་དུ་གཞན་མེད་ན་ཀོ་ལྤགས་ལ་འདུག་པར་བྱའོ། །དེར་ཡང་རྐྱེན་
དེ་ལྟ་བུ་དག་མེད་ན་ཉལ་བར་མི་བྱ་བ་ཉིད་དོ། །མིག་ལ་ཕན་པར་བྱ་བའི་ཕྱིར་དོམ་ལྤགས་
བླང་བར་བྱའོ། །རྐང་པའི་གནས་སུ་གདིང་བར་བྱའོ། །སངས་རྒྱས་ཀྱི་ནི་དྲི་གཙང་ཁང་གི་
སྒོར་རོ། །མཆིལ་ལྷམ་དག་ཏུ་བགོ་བར་བྱའོ། །རླུང་ནད་ཅན་གྱིས་ནི་འདུག་པ་དང་ཉལ་བ་
ཡང་ངོ༌། །གཞང་འབྲུམ་ཅན་ཐམས་ཅད་ཀྱིས་དེ་བཞིན་ནོ། །དེ་ལ་དེ་ལྟར་སྦྱར་བར་བྱའོ། །
སྤུ་ལ་རེག་པས་ཕན་པར་བྱེད་པ་ཉིད་དུ་རིག་གོ །མཆིལ་ལྷམ་དག་རིམ་པ་མང་པོ་ཉིད་
ཀྱིས་ཀྱང་ངོ༌། །དུ་མའི་སྟེང་དུ་གཅིག་བཞག་པས་ཀྱང་ངོ་། །ཨ་སྨྲ་པ་རན་ཏ་དག་ཏུ་ནི་ཀོ་
ལྤགས་མི་བཅང་བར་མི་བྱའོ། །སེང་གེ་ལ་སོགས་པའི་མི་བཅང་ངོ་། །གང་གི་ཀོ་ལྤགས་མི་
རུང་བ་ཉིད་ཡིན་པ་དེའི་རྒྱུས་པ་དང་རུས་པ་དང་སོ་དང་ཤ་ལ་སོགས་པ་ཡང་ངོ་། །རྒྱལ་པ་ཀ་
བ་ཅན་བཅང་བར་བྱའོ། །ཡང་ན་རྐྱལ་སྐྱའོ། ཁྲ་བོ་བཀྲ་བ་མི་བཅང་ངོ༌། །རྐྱལ་མི་ཤེས་པས་
སྟ་གོན་མ་བྱས་པར་ཆུའི་གཏིང་དུ་འཇུག་པར་མི་བྱའོ། །དབེན་པའི་ཕྱོགས་སུ་རྐྱལ་བསླབ་
པར་བྱའོ། །དེ་མ་ཡིན་པའི་གཏིང་དུ་ཁྱུ་མཆོག་མ་གཏོགས་པའི་བ་ལང་ཡང་བསྟེན་པར་མི་
-203



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རུབྱའོ། །གླང་པོ་ཆེ་དང་རྟ་དང་མ་ཧེ་དང་གཡག་དག་བསྟེན་པར་བྱའོ། །ཀོ་ལྤགས་ཀྱི་གཞི་
རྫོགས་སོ།། །།
༈ སྨན་བསྟེན་པར་བྱའོ། །དེ་ནི་རྣམ་པ་བཞིའོ། །དུས་སུ་རུང་བ་དང་། །ན་ཚོད་
དུ་རུང་བ་དང་། ཞག་བདུན་པ་དང་། འཚོ་བའི་བར་དུ་བཅང་བར་བྱ་བ་ཉིད་དོ། །དང་པོ་མ་
ཡིན་པ་ཉིད་དག་ནི་ནད་པའི་ཕྱིར་རོ། །ཙོ་ཙ་དང་ཆུ་ཤིང་གི་འབྲས་བུ་དང་རྒྱ་ཤུག་དང་ཨ་
ཤཱདྨ་དང་ཨུ་དུམ་ཝཱ་ར་དང་། པ་རུ་ཤ་ཀ་དང་། རྩུབ་འགྱུར་དང་རྒུན་དང་འབྲ་གོའི་བཏུང་བ་
རྣམས་ནི་ཐམས་ཅད་དུའོ། །བཅོས་པའི་ཚྭ་དང་འབྲུའི་ཚྭ་དང་ཞོ་ཁ་ཆུ་དང་དར་བའི་དྭངས་མ་
དང་རྩབ་མོ་ཆུས་བཏབ་པ་ཚགས་ཀྱིས་བཙགས་པ་ཤིན་ཏུ་སླ་བ་བཞིན་སྣང་བ་འདམ་བུའི་
ཉག་མའི་མདོག་ལྟ་བུ་དག་ཀྱང་དེ་དང་འདྲའོ། །དེ་ལྟ་བུ་ཉིད་ཀྱི་མདུན་རོལ་དུ་བསྙེན་པར་
རྫོགས་པ་མཚན་མཐུན་པས་རེག་ཏུ་མི་རུང་ངོ་། །ཨ་རུ་ར་ལ་སོགས་པ་ལྔ་ཡང་ངོ་། །བུ་རམ་
ཡང་ངོ༌། །དེ་བྱིན་གྱིས་བརླབས་པ་བཟའ་བ་ལ་ལམ་དུ་ཞུགས་པ་དང་དགེ་སྐོས་དང་ལག་གི་
བླ་རྣམས་ནི་ནད་པ་དང་འདྲ་བ་ཉིད་དོ། །ཟན་ཆད་པས་ཀྱང་དེ་དང་དུས་སུ་རུང་བ་མ་ཡིན་པ་
བཟར་རུང་ངོ་། །ཐུན་ཚོད་དུ་རུང་བ་ནི་བཏུང་བ་དག་གོ །ཤིན་ཏུ་སླ་བའོ། །དེའི་རྫས་དེ་ཉིད་
མ་ཡིན་པའི་ཕྱིར་གལ་ཏེ་དུས་སུ་རུང་བ་ཡིན་ན་བསྙེན་པར་མ་རྫོགས་པས་སྦྱར་ཞིང་ཚགས་
ཀྱིས་ཀྱང་བཙག་པར་བྱའོ། །དེ་དག་ཏུ་གཞན་བལ་པོ་སེའུ་དང་མ་དུ་ལུང་ག་ལ་སོགས་པའི་
རྫས་སོ། །དེ་དུས་སུ་རུང་བ་ཉིད་ཡིན་ན་ཐུན་ཚོད་ཀྱི་མཐའ་ཡིན་ནོ། །གཞན་ཉིད་ཡིན་ན་
དེའི་གང་ཡིན་པའོ། ཁ་ཅིག་ན་རེ་མ་གྱུར་ན་དེ་ཡིན་གྱི། གྱུར་ན་གང་ཚུན་ཆད་དེ་ཡིན་པའོ་
ཞེས་ཟེར་རོ། །དེ་ནི་མ་ཡིན་ཏེ། དུས་ལྷག་པ་ལ་བརྟེན་ན་མི་འཆགས་པར་འགྱུར་བའི་ཕྱིར་
དང་། དེ་འབྱུང་བར་འགྱུར་བ་ཕལ་པ་རྣམས་ཀྱི་བགྲོད་བ་མ་ཡིན་པའི་ཕྱིར་བྱིན་གྱིས་བརླབ་
པར་བྱ་བ་ཉིད་མ་ཡིན་པར་འགྱུར་བའི་ཕྱིར་རོ། །འདིར་རོ་དང་ཕྱེ་མ་དང་སྦྱར་བའི་བཏུང་བ་
-204



འདུལ་བ་མདོ་རྩ་བ།
དག་འདུས་པ་ཉིད་ཡིན་ནོ། །སྨན་རྩབས་ཤིན་ཏུ་སླ་བ་ཡང་ངོ་། །དེ་ནི་རྩ་བ་ལ་སོགས་པའི་
སྨན་བཀུས་པ་སྐྱུར་བའོ། །ཞུན་མར་དང་འབྲུ་མར་དང་སྦྲང་རྩི་དང་བུ་རམ་གྱི་དབུ་བ་དག་ནི་
ཞག་བདུན་པའོ། །བུ་རམ་དང་དྭགས་དང་ལི་ཁ་ར་ལ་སོགས་པ་ཐམས་ཅད་ནི་བུ་རམ་གྱི་
དབུ་བ་ཉིད་ཀྱིས་འཕངས་སོ། །བདུད་རྩི་ནི་ཞུན་མར་དང་འདྲ་བ་ཉིད་དོ། །ཞག་བསྐོལ་ཞིང་
བཙགས་པ་དག་ནི་འབྲུ་མར་དང་འདྲ་བ་ཉིད་དོ། །ཉའི་དང་རི་བོང་གི་དང་ཆུ་སྲིན་བྱིས་པ་
གསོད་ཀྱི་དང་དོམ་གྱི་དང་ཕག་གིའོ། །དེ་དག་ནི་ནད་པ་ལ་ཕལ་ཆེར་སྦྱོར་བར་བྱེད་དོ། །
སོས་པ་ཉིད་ན་དེ་དག་ནད་པའི་ཕྱིར་སློང་ན་སྦྱིན་ནོ། །དེ་མེད་ན་སྨན་ཁང་དུ་བྱའོ། །སྨན་ཁུ་
དང་མིག་སྨན་དག་ཀྱང་ངོ༌། །འཚོ་བའི་བར་དུ་བཅང་བ་ནི་རྩ་བ་དང་སྡོང་བུ་དང་འདབ་མ་
དང་མེ་ཏོག་དང་འབྲས་བུ་དང་ཟས་ཀྱི་དོན་དུ་ཁྱབ་པར་བྱེད་པ་མ་ཡིན་པའོ། །འདི་ལྟ་སྟེ། གླ་
སྒང་དང་ཤུ་དག་དང་ཡུང་བ་དང་སྒེའུ་གཤེར་དང་བོང་ང་དཀར་པོ་དག་གོ །ཙནྡན་དང་དབྱི་
མོ་དང་ཤུག་པ་དང་སླེ་ཏྲེས་དང་ཐང་ཤིང་དང་སྐྱེར་པ་དག་གོ །བ་ཤ་ཀ་དང་ཀོ་ཤ་ཏ་ཀི་དང་བ་
ཏོ་ལ་དང་ནིམ་པ་དང་སབ་ཏ་པཎའི་འདབ་མ་དག་གོ །མེ་ཏོག་ནི་བ་ཤ་ཀ་དང་ནིམ་པ་དང་ད་
ཏ་ཀི་དང་ཀླུ་ཤིང་དང་པདྨའི་ཟེ་བ་དག་གོ །ཨ་རུ་ར་དང་སྐྱུ་རུ་ར་དང་བ་རུ་ར་དང་ན་ལེ་ཤམ་
དང་པི་པི་ལིང་དག་གོ །སྤྱི་བའོ། །འདི་ལྟ་སྟེ། ཤིང་ཀུན་དང་སྲ་རྩི་དང་རྒྱ་སྐྱེགས་དང་སྤྲ་ཚིལ་
དང་ཤིང་མ་ཞོའོ། །འགྱུར་བྱེད་དོ། །འདི་ལྟ་སྟེ། ཏིལ་གྱི་དང་རྒྱ་སྐྱེགས་ཀྱི་ཤིང་གི་དང་ས་
ཚུར་གྱི་དང་ནས་ཀྱི་དང་ནས་གྲ་མའི་དང་བཱ་ཤ་ཀའི་དང་ཐལ་བའི་འགྱུར་བྱེད་དོ། །ལན་
ཚྭའོ། །འདི་ལྟ་སྟེ་རྒྱམ་ཚྭ་དང་ཁ་རུ་ཚྭ་དང་ཚྭ་དམར་དང་རྒྱ་མཚོའི་ཚྭ་དང་བ་ཚྭའོ། །སྨན་
ཁུའོ། །འདི་ལྟ་སྟེ། ཤིང་ཨ་མྲ་དང་ནིམ་པ་དང་ཀོ་ཤམ་པ་དང་ཤི་རི་ཤ་དང་འཛམ་བུ་དག་གོ།
ཇི་ཙམ་གྱིས་ཆོག་པ་བསྟེན་ནོ། །བཀྲུས་ན་ཡང་ངོ༌། །མི་མཉེ་བ་ལ་ལན་ཅིག་བཀྲུའོ། །སྨན་
ཁུ་དེ་ལྟར་བསྟེན་ནོ། །སྨན་སྨོས་པས་དུག་སྨན་མ་བསྡུས་པ་ཉིད་མ་ཡིན་ནོ། །དེ་ནི་འཚོ་བའི་
-205



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བར་དུ་བཅང་བ་ཉིད་དོ། །ནུ་ཞོས་འཚོ་བའི་བེའུ་རྣམས་ཀྱི་ལྕི་བ་དང་གཅིན་དག་ནི་དེ་ཞེས་
བྱའོ། །དེ་དག་ནི་དུག་ལ་ཕན་ནོ། །ཐལ་བའོ། །ཤིང་མ་ཙ་ན་དང་ཀ་པི་ཏ་ལ་དང་ཨ་ཤདྨ་དང་
ཨུ་དུམ་ཝཱ་ར་དང་ནྱ་གྲོ་དྷ་རྣམས་ཀྱིའོ། །དེའི་འོ། །ས་ནི་སོར་བཞིའི་འོག་གི་ས་བཟང་ངོ་། །དེ་
དགེ་བསྙེན་དད་པ་ཅན་ལས་བླང་ངོ་། །དེས་བྱིན་ལེན་བསྟབ་པར་བྱའོ། །ཤའི་བདག་ཉིད་ཀྱི་
སྨན་དེ་ཡང་ངོ༌། །ཐམས་ཅད་ཤན་པའི་གནས་ནས་བླང་ངོ་། །དེ་ནི་བྱ་བ་ཡིན་ནོ། །གལ་ཏེ་
དུས་མ་ཡིན་པ་ནས་ལས་བྱས་པའི་སྨན་དགོས་པ་ཉིད་ཡིན་ན་དེའི་དོན་དུ་བ་ལང་རྒན་པོའི་
ལྕི་བའི་ནས་ཀྱིས་ཆོག་པར་བྱའི་གཞན་བཟའ་བར་མི་བྱའོ། །གལ་ཏེ་སྐྱོ་མ་ཚགས་ཀྱིས་
བཙགས་ན་སྟེ་གཞན་ནི་མ་ཡིན་ནོ། །གལ་ཏེ་ཤའི་སྨན་དགོས་པ་ཞིག་ཡིན་ན་མཚའི་རྟུག་
པའི་ཤས་སོ། །གལ་ཏེ་ཁུ་བ་ཚགས་ཀྱིས་བཙགས་ན་སྟེ་གཞན་ནི་མ་ཡིན་ནོ། །གཞན་དང་
བཅས་པ་ལ་དེ་ལྷག་པར་སྤྱད་པ་ཡོད་དོ། །དེའི་ཕྱིར་དེ་དང་བཅས་པ་ལ་ཆོ་ག་སྔ་མས་འཇུག་
པར་བྱའོ། །རང་བཞིན་གཞན་དུ་མ་གྱུར་པ་ནི་སྔོན་གྱི་རང་བཞིན་མ་ཡིན་པ་ཉིད་མ་ཡིན་ནོ།།
དེའི་ཕྱིར་གཞན་དང་མ་འདྲེས་པ་ལ་ནི་རང་གི་ཆོ་གས་རུང་བར་བྱ་བ་མི་འགྲུབ་པ་མ་ཡིན་ནོ།།
བུ་རམ་བསྒོང་པའི་ཕྱིར་འབྲས་ཕྱེའི་ནང་དུ་བཞག་པ་ནི་བཀྲུ་བས་རང་ཁོ་ནའི་གྲངས་ཉིད་དུ་
འགྲུབ་བོ། །འགོར་གྱི་གཟུངས་ནི་བུ་རམ་ཉིད་དུ་ཤེས་པར་བྱའོ། །བྱིན་གྱིས་བརླབས་པ་ལ་
ནི་སོག་འཇོག་མི་འབྱུང་ངོ༌། །ནད་པའི་ཆེད་དུ་ཡོངས་སུ་ལོངས་སྤྱད་པའི་ཕྱིར་རང་གི་དུས་ཀྱི་
མཐའི་བར་དུ་བྱིན་གྱིས་བརླབ་པར་བྱའོ། །ཟས་སྔ་མའི་ཚེའོ། །བྱིན་ལེན་བྱས་ཏེའོ། །བྱིན་
ལེན་མ་བྱས་པ་དང་སོག་འཇོག་དང་འདྲེས་པ་བསྲུང་བར་བྱའོ། །དེའི་ཕྱིར་ལག་པ་གཉིས་དུ
བསྙལ་ནས་སོ། །ལག་ཉར་བླངས་པ་དང་སོག་འཇོག་བྱས་པ་དང་བྱིན་ལེན་མ་བྱས་པ་ལ
དང་ནང་དུ་ཞག་ལོན་པ་དང་ནང་དུ་བཙོས་པ་དང་དགེ་སློང་གིས་བཙོས་པ་དག་ལ་བྱིན་གྱིས་
བརླབས་པ་མི་འཆགས་སོ། །རོ་དང་སླ་བ་ཉིད་ཡོངས་སུ་གྱུར་ན་སོག་འཇོག་བྱས་པ་ཉིད་
-206



འདུལ་བ་མདོ་རྩ་བ།
ཡིན་ནོ། །བྱིན་གྱིས་བརླབས་པ་འོག་མ་དང་ལྷན་ཅིག་ཡོངས་སུ་ལོངས་སྤྱད་པར་མི་བྱའོ། །
སྨན་གྱི་གོ་རིམ་ནི་དཔེའོ། །མིག་སྨན་བསྟེན་པར་བྱའོ། །སྨན་མ་ཡིན་པའི་དོན་དུ་
མི་བྱའོ། །དེའི་སྣོད་རིགས་པའོ། །མིག་སྨན་སྐྱེར་ཁཎྜའི་ནི་ཟ་མ་ཏོག་གོ །མིག་སྨན་རི་ལུའི་
ནི་སྐྱེའོ། །མིག་སྨན་དུ་བ་དང་སྦྲུས་པ་དང་ཕྱེ་མ་རྣམས་ཀྱི་ནི་དོང་བུའོ། །ཐུར་མ་བཅང་བར་
བྱའོ། །ཟངས་མ་དང་ལྕགས་དག་གི་བཟང་ངོ༌། །རང་འཁྲུངས་དག་གོ །ནད་པས་སྨན་
གཞུག་པའི་ཕྱིར་མཆན་ཁུག་བཅང་བར་བྱའོ། །དེར་མི་ཤོང་བ་ཉིད་ཡིན་ན་བྲུངས་སམ་ཐུམ་
པོ་བྱས་ཏེ་བཅེར་རོ། །བཅུག་པ་མི་འདྲུལ་བར་བྱ་བའི་ཕྱིར་དུས་དུས་སུ་སྐམ་མོ། །ཉི་གྲིབ་
ལའོ། །བསྐམས་ན་མཐུ་འབྲིའོ། །མ་རུངས་པར་འགྱུར་བའི་རྒྱུ་བྱུང་ན་རང་གིས་བྲུབ་པར་་
བྱའོ། །བསྙེན་པར་མ་རྫོགས་པ་མེད་ནའོ། །སྨན་ཕོར་བཅང་བར་བྱའོ། །སྨན་གྱི་ནལ་ཟེ་
ཡང་ངོ༌། །འགྲོར་མི་བཏུབ་པས་ཕུལ་བའི་བཏུང་ཕོར་རོ། །ནད་པས་ལན་ཚྭ་བཅང་བར་པ
བྱའོ། །དེའི་སྣོད་ནི་རཱའི་སྦུབས་བཟང་ངོ༌། །ལྕི་བས་ཀུན་ནས་བསྐོལ་བའོ། །དེ་མེད་པའི་
ཉེས་པར་མི་འགྱུར་བར་བྱ་བའི་ཕྱིར་ཁ་གབ་གཞུག་གོ །དེ་ཉིད་ལས་བྱས་པའོ། །དྲིས་
བསྒོས་པའི་སའོ། །ཆུ་བསྲོ་བའི་ཕྱིར་ལྕགས་ཀྱི་གར་བུའོ། །ཐམས་ཅད་ཀྱིས་བཅང་བར་
བྱའོ། །བསྲེགས་པ་བརྡེག་པའི་ཕྱིར་དེ་ལ་ལྕགས་ཐག་གདགས་སོ། །ཚ་བའི་དུས་ན་གཤེར་
བས་དེ་མནན་ནོ། །བསྲེགས་པ་ན་ཟས་དང་འབགས་པའི་གནས་མེད་དོ། །རུང་བ་སྔར་
བསྲོའོ། །ལོངས་སྤྱོད་པ་ཕྱིས་བསྲོའོ། །འདོམས་ཀྱི་གསོ་བ་བསྟེན་པར་བྱའོ། །གཞན་གྱིས་
འཚོ་བར་ནུས་པ་ཉིད་ན་དེ་ལ་སྦོམ་པོའོ། །འདི་ལ་ཟངས་མའམ་འཁར་བའི་སྦུ་གུ་བཟང་གི་
ལྕགས་ཀྱི་ནི་མི་བཟང་ངོ༌། །མཚོན་གྱིས་གསོ་བ་ཡང་དེ་དང་འདྲ་འོ། །གདོང་དུ་རྩའི་རྒྱུན་
ལས་གཞན་པར་དེ་མི་བསྟེན་ནོ། །གཞང་འབྲུམ་གཅད་པར་མི་བྱའོ། །མཚོན་ལས་གཞན་
པས་ཀྱང་ངོ༌། །དེ་ནི་གསང་སྔགས་དང་སྨན་དག་གིས་གསོའོ། །ཞེ་འགྲས་པ་གསོར་མི་་
པ
-207



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཞུག་གོ །གསོ་བའི་ཕྱིར་ནུབ་མོ་ཟ་བ་ནི་ཚུལ་དང་མི་མཐུན་པ་མ་ཡིན་ནོ། །འདི་ལ་བྱིན་
ལེན་མ་བྱས་པ་དང་སོག་འཇོག་བྱས་པ་དག་མི་རུང་བ་ཉིད་དུ་དོགས་པར་མི་བྱའོ། །གསོ་
བའི་ཕྱིར་རེང་བུའི་དུ་བ་བརྔུབ་པར་བྱའོ། །དེ་ནི་སྨན་གཅེའུས་འགྲུབ་བོ། །ལྕགས་ལས་
བྱའོ། །སོར་བཅུ་གཉིས་པ་བཟང་ངོ༌། །རྣོ་བ་དང་རྩུབ་པར་མི་བྱའོ། །ཞུན་མར་རམ་འབྲུ་
མར་གྱིས་བསྐུས་ཏེ་ཤུབས་སུ་གཞུག་གོ །དེ་ནི་ཟུང་ངམ་ཆོས་གོས་ཀྱི་གདང་བུ་ལ་བཞག་གོ།
དྲི་མ་མེད་པར་བྱ་བའི་ཕྱིར་མེར་གཞུག་གོ །སྣར་བླུགས་པའི་ལས་བྱའོ། །དེ་ནི་སྣར་བླུགས་
པའི་སྤྱད་ཀྱིས་འགྲུབ་བོ། །མཆུ་གཉིས་པ་མི་རྣོ་བ་བཟང་ངོ་། །དེ་བྱའོ། །སྨན་གྱི་ཕྱིར་ཤ་རློན་
པ་བསྟེན་པར་བྱའོ། །དེ་ཟ་མི་ནུས་ན་ཐབས་བྱའོ། །རས་ཀྱིས་མིག་གཉིས་དགབ་བོ། །མི་
རྒལ་བར་བྱ་བའི་ཕྱིར་དྲི་ཞིམ་པོས་བསྒོའོ། །ཤ་མེད་པ་ཉིད་ན་མདུན་དུ་བཟའ་བ་དང་བཅའ་
བ་ཡིད་དུ་འོང་བ་བཞག་སྟེ་དགྲོལ་ལོ། །དེ་གཞན་གྱི་དོན་དེར་ན་སྦོམ་པོའོ། །མིའི་ཤ་ནི་
ཐམས་ཅད་དུའོ། །ཤ་བསྔོས་པར་ཤེས་ན་བཟའ་བར་མི་བྱའོ། །སྟག་གི་གོད་མ་བཟའ་བར་
མི་བྱའོ། །གླང་པོ་ཆེ་དང་རྟ་དང་ཀླུ་རྣམས་ཀྱི་མི་བཟའོ། །རྨིག་གཅིག་པ་དང་ཝ་དང་སྤྲེའུ་དང་
ཤིང་རྟ་མོ་དང་བྱ་རོག་དང་བྱ་རྒོད་དང་ཆུ་སྐྱར་དང་ཁྱི་དང་བྱེའུ་ཁྲ་དང་འུག་པ་དང་། དེ་དག་
ལས་གཞན་པའི་བྱ་མི་རོ་ཟ་བ་དག་དང༌། བྱ་གར་དང་ཕ་ཝང་དང་སྐྱིན་གོར་དང་དྲེའུ་
གསིན་དང་སྲིན་བུ་རྣམས་ཀྱི་ཡང་མི་བཟའོ། །ཤའི་བྱིན་ལེན་སྟོབས་པ་ལ་བཅད་པ་ལས་བྱུང་
བ་ཉིད་མ་ཡིན་ནམ་ཞེས་དྲི་བར་བྱའོ། །དུ་མ་ཉིད་ན་དང་པོས་སོ། །ཉམས་ན་འོག་མས་སོ། །
གླང་པོ་ཆེ་དང་མིའི་འོ་མ་དག་བཏུང་བར་མི་བྱའོ། །པགས་པ་དང་རྨ་བསྐུ་བ་དང་སྣར་བླུགས་
པ་དང་མིག་སྐུད་ཅིང་བཟའ་བཏུང་མི་བྱེད་པ་ལ་ནི་སྐྱོན་ཆགས་པ་མེད་དོ། །ནད་པས་ནི་ཞུན་
མར་དང་འབྲུ་མར་ཆང་དང་འདྲེས་པ་བཏུང་བར་བྱ་བ་ཉིད་དོ། །ཆང་མ་ཡིན་པ་ཉིད་ན་ཉེས་
པ་མེད་པ་ཉིད་དོ། །དེ་ནི་བསྐོལ་བ་ལས་བགྲུབ་བོ། །དེ་ནི་ནས་བརྔོས་པས་བཏབ་ཅིང་སའི་
-208



འདུལ་བ་མདོ་རྩ་བ།
ནང་དུ་བཅུག་ན་ཚྭ་ཉིད་དུ་འགྱུར་རོ། །རྒུན་གྱི་ཁུ་བ་ནི་བསྐོལ་ན་ཆང་ཉིད་དུ་མི་འགྱུར་རོ། །
ཐ་དད་མ་ཡིན་པ་ཉིད་ལ་ནི་ཡོད་པ་ཉིད་མ་ཡིན་ནོ། །བག་ཆགས་སུ་གྱུར་པ་ཉིད་ནི་ཡོད་པ་
ཉིད་དོ། །ཆང་གི་སྲེད་པ་དང་བྲལ་བར་བྱ་བའི་ཕྱིར་རྩ་བ་དང་སྡོང་བུ་དང་འདབ་མ་དང་མེ་
ཏོག་དང་འབྲས་བུའི་སྨན་སྐམ་པོའི་ཕྱེ་མ་ཆང་གི་དྲིས་བསྒོས་པ་ཆུ་དང་སྦྱར་བ་བཏུང་ངོ༌། །
ཆང་དང་བཅས་པའི་སྣོད་དུ་བཅངས་ཏེ་བཞག་པས་བསྒོ་བར་བྱའོ། །རེག་པ་བསྲུང་ངོ༌། །
དེའི་ཕྱིར་མ་གང་བ་དང་ཤུགས་དང་བྲལ་བ་ཉིད་དུའོ། །དེ་བཞིན་དུ་རོ་མེད་པར་བྱེད་པ་དང་
དུས་མ་ཡིན་པར་བཏུང་བ་ལ་ཟས་དང་ཡང་ངོ༌། །མཛེས་པ་ཡང་བཟང་ངོ༌། །དེའི་ཕྱིར་རས་
མ་དཀར་པོས་བཙག་པར་བྱའོ། །ནད་པས་ཆང་ནི་རྩྭ་མཆོག་གིས་ཀྱང་བཏུང་བར་མི་བྱའོ། །
དགེ་བསྙེན་ཡན་ཆད་ཐམས་ཅད་ཀྱིས་མི་བླུད་དོ། །རང་བཞིན་གྱི་ཁ་ན་མ་ཐོ་བ་དང་བཅས་
པ་ལས་གཞན་པ་ཐམས་ཅད་ལ་གསོ་བའི་དོན་ཉིད་མ་གཏོགས་སོ་ཞེས་བྱ་བའི་ལྷག་མའོ། །
སྒོག་སྐྱ་དང་ཀུན་དོང་དང་ཀེའུ་བཟའ་བར་མི་བྱའོ། །ནད་པས་ནི་དབེན་པའི་ཕྱོགས་སུའོ། །
ཟོས་ནས་སྒོག་སྐྱ་ནི་ཞག་བདུན། ཀུན་དོང་ནི་ཞག་གསུམ། ཀེའུ་ནི་ཞག་གཅིག་མ་ལོན་པར་
གཙུག་ལག་ཁང་དུ་འཇུག་པར་མི་བྱའོ། །གནས་མལ་ལ་མི་བྱའོ། །བཤང་བའི་སར་འཇུག་
པར་མི་བྱའོ། །གཅི་བའི་སར་ཡང་མི་བྱའོ། །དགེ་འདུན་གྱི་ནང་དུ་འགྲོ་བར་མི་བྱའོ། །
མཆོད་རྟེན་གྱི་ཉེ་འཁོར་དུ་མི་བྱའོ། །དེའི་ཐག་ནི་འདོམ་གང་ངོ༌། ཁྱིམ་པ་དག་ལ་ཆོས་བསྟན་
པར་མི་བྱའོ། ཁྱིམ་དག་ཏུ་འགྲོ་བར་མི་བྱའོ། །སྐྱེ་བོས་གང་བའི་ཕྱོགས་སུ་མི་བྱའོ། །མཇུག་
ཏུ་ཁྲུས་བྱའོ། །གོས་དག་གི་དྲི་ནི་བཀྲུ་བ་དང་དུ་བ་དག་གིས་བསལ་ལོ། །རུང་བ་ཉིད་དུ་བྱིན་
གྱིས་བརླབས་པར་བཙོས་པ་དང་གནས་པ་དག་ནི་ཕྱི་རོལ་དང་འདྲའོ། །བྱིན་གྱིས་བརླབ་
པར་བྱའོ། །ཤིང་དྲུང་དང་གླང་པོ་ཆེའི་ར་བ་དང་མུ་སྟེགས་ཅན་གྱི་འདུག་གནས་དང་རྒྱལ་
པོའི་ཕོ་བྲང་ས་དང་དགེ་སློང་མའི་དབྱར་ཁང་དང་གཙུག་ལག་ཁང་གི་བང་རིམ་དང་སྒོ་ཁང་
-209



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་ཁྱམས་དང་བསྲོ་ཁང་དང་སྤོང་སའི་ར་བ་དག་ཏུ་མི་བྱའོ། ཁ་ཅིག་ལས་བླ་གབ་མེད་པ་
དང་མེ་ཁང་དང་མཆོད་རྟེན་གྱི་གཞི་དང་ཁྱིམ་བདག་གི་གཞིར་ཡང་ཞེས་སོ། །དེར་གཡོས་
དང་བཙོ་བ་ཡང་མི་བྱའོ། །ཚོས་པའི་བྱི་དོར་ཡང་མི་བྱའོ། །འདི་ལ་དུས་བཞི་ཡོད་དོ། །དང་
པོ་སོ་ཕག་འགྲེམས་པའོ། །ཕྱིས་ལས་སར་པ་དང་བཅས་པ་ཉིད་དོ། །གཞན་གྱི་ཚེ་དགེ་སློང་
གནས་པ་ཉིད་དང་མ་བྲལ་བའོ། །དེ་དག་མེད་པ་ན་གནས་པའི་ཕྱིར་དགེ་སློང་དག་ཕྱིན་པའོ།།
བྱ་བ་གཞན་བརྩམས་པ་དང་ངལ་བསོ་བས་མ་བྱས་པ་ཚུན་ཆད་ནི་དེ་ཉིད་དོ། །ཐམས་ཅད་
ལ་དགེ་འདུན་གྱི་ལས་ཀྱིས་སོ། །དང་པོ་གཉིས་ལ་ནི་གང་ཟག་གིས་ཀྱང་ངོ༌། །ལག་གི་གླས་
སོ། །དང་པོ་ཤོས་ལ་ནི་འབའ་ཞིག་གིས་ཀྱང་ངོ༌། །བརྗོད་པས་སོ། །གཉིས་པ་ལ་ནི་དགེ་
སློང་རབ་ཏུ་མང་པོ་དག་གིས་སེམས་བསྡུ་བས་སོ། །གསུམ་པ་ལ་ནི་ལས་ཁོ་ནས་སོ། །བཞི་
པ་ལ་ནི་ཇི་སྙེད་ཕྱིན་པ་དེ་སྙེད་ཀྱིས་རུང་བའི་ཁང་པ་ཉིད་དུ་བསྒྲགས་པའི་ཚིག་གཅིག་ཅར་
བརྗོད་པས་སོ། །གཅིག་གིས་གཙུག་ལག་ཁང་དུ་མའི་བྱ་བ་བྱེད་པ་ལ་མི་མཛེས་པ་མེད་དོ། །
དེ་ནི་ཐ་དད་པར་གྱུར་པའི་རུང་བ་ཉིད་དུ་མ་བསྟན་ནོ། །པདྨའོ་ཞེས་བྱ་བ་ཡན་ཆད་དུ་མུ་གེའི་
ཚེའོ། །མུ་གེའི་ཚེ་དགེ་སློང་གིས་བཙོས་པ་དང་ལག་ཉར་བླངས་པ་དང་བྱིན་ལེན་མ་བྱས་པ་
དག་བཟའ་བར་བྱའོ། །ནང་དུ་བཙོས་པ་དང་ཞག་ལོན་པའོ། །སྔ་དྲོ་བའི་ཟས་སོ། །བཏུང་བ་
ནི་དུས་ཐམས་ཅད་དུའོ། །སྔར་བྱིན་ལེན་བྱས་པ་སྤངས་ཏེ་ལངས་པས་སོ། །དེ་བླང་བའི་ཕྱིར་
ལྡང་ བར་ བྱའོ། །ལྷག་མའོ། །མངོན་པར་བསྒྲུབ་པའོ། །དེ་བསྒྲུབ་ པར་ བྱའོ། །ནགས་ཀྱི་
པ
རུས་པའོ། །འདི་ལྟ་སྟེ་རྒུན་འབྲུམ་དང་བལ་པོ་སེའུ་དང་འབྲ་གོ་དང་སྟ་རྒ་དང་པཱ་ཏཱམ་དང་
ཨ་རུ་མའི་ཀ་དང་ཀུ་རུ་མའི་ཀ་དང་ཁམ་བུ་དང་རྒྱ་ཤུག་དང་ས་ར་དག་ནི་དེ་ཞེས་བྱའོ། །
པདྨའོ། །འདི་ལྟ་སྟེ། པདྨའི་རྩ་བ་དང་པདྨའི་རྩ་ལག་དང་པེ་ཏ་དང་ཨུཏྤལའི་རྩ་བ་དང་པདྨའི་
སྙིང་པོ་དག་ནི་དེ་ཞེས་བྱའོ། །གཞིར་གཏོགས་པའི་སྨན་གྱི་གཞིའོ། །
-210



འདུལ་བ་མདོ་རྩ་བ།
འདུལ་བའི་མདོ་བམ་པོ་བརྒྱད་པ། རྒྱལ་སྲིད་དང་དེའི་ཕྱེད་དུ་མནོད་པར་མི་
བྱའོ། །དགེ་འདུན་གྱི་ཆེད་དུ་གྲོང་མནོད་པར་བྱའོ། །ཞིང་ཡང་ངོ་། །དེ་ཡལ་བར་མི་དོར་རོ།།
དེའི་ཐོག་ཤས་མནོད་དོ། །ཐོག་ཤས་བཙལ་ལོ། །རྨོས་པས་དེ་གཙུག་ལག་ཁང་དུ་དབུལ་
བར་བྱ་བ་ཉིད་དོ། །བདག་ཉིད་ཀྱི་བས་དང་པོར་རོ། །བསྲུང་བའི་ཕྱིར་དགེ་སློང་བསྐོའོ། །
འདུ་བ་དང་འགོད་པ་དང་གཉིས་ཀ་ལས་གང་ཡང་རུང་བ་མི་མངོན་པ་ལ་རྩིས་གདབ་པར་མི་
བྱའོ། །གཞན་ལ་དྲན་པ་དང་ཤེས་བཞིན་སྔོན་དུ་བཏང་སྟེ་དེ་ལ་འཇུག་པར་བྱའོ། །དགེ་
འདུན་གྱི་ཆེད་དུ་གཡོག་ཉེ་བར་བཞག་གོ །གང་ནས་གཙུག་ལག་ཁང་དུ་སྒྲ་མི་འབྱུང་བ་དེར་
ལྷ་འབངས་ཀྱི་ཁྱིམ་བྱེད་དུ་གཞུག་གོ །ཇི་སྙེད་དགོས་པ་འཇུག་པར་བྱའོ། །ཟན་དང་གོས་
སྦྱིན་པར་བྱ་བ་ཉིད་དོ། །གལ་ཏེ་ལས་བྱེད་ནའོ། །ན་བ་རྣམས་ལ་གཡོག་བྱའོ། །བ་ལང་དང་
མ་ཧེ་དང་ར་དང་ལུག་དང་གླང་པོ་ཆེ་དང་རྟ་དང་རྔ་མོ་དང་བོང་བུ་དང་འབྲུ་རྩམ་པ་དང་དེའི་
སྣོད་ཀྱང་ངོ༌། །དེ་དག་མཆོད་རྟེན་གྱིར་ཡང་མི་རུང་བ་མ་ཡིན་ནོ། ཁ་གཟར་དང་ཚྭ་ཁུག་
བཅང་བར་བྱའོ། །དེ་གཉིས་དང་འཕུལ་བའི་བཏུང་ཕོར་ལས་གཞན་ཁར་བའི་སྣོད་གང་ཟག་
གིས་བཅང་བར་མི་བྱའོ། །ཀུན་དགའ་ར་བ་པ་ཉེ་བར་བཞག་པར་བྱའོ། །བསྲུང་བའི་ཕྱིར་
བྱིས་པ་མཚན་མཐུན་པ་འབུལ་བ་དག་བླང་བར་བྱའོ། །དེ་དག་གི་ཆ་ལུགས་ནི་མགུལ་བར་
ཆོས་གོས་བཏགས་པ་ཉིད་དོ། །རྐེད་པར་ཡང་ངོ༌། །ཕན་གདགས་པའི་སེམས་ཀྱིས་སོ་སོར་
བཅང་བར་བྱའོ། །དེའི་ཉེ་དུས་ཕུལ་བ་བླང་བར་བྱའོ། །མཇུག་ཏུ་རིན་ཉིད་དུ་ཡང་ངོ༌། །དེ་
དག་གིས་བྱས་པ་ཤེས་པས་ཀྱང་ངོ༌། །དེའི་རིན་གདབ་པར་མི་བྱའོ། །ཤིང་ཏོག་གི་རྙེད་
བདག་གིར་བྱའོ། །ཞུན་མར་དང་འབྲུ་མར་དང་སྦྲང་རྩི་དང་བུ་རམ་གྱི་དབུ་བའི་བུམ་པ་
ཡང་ངོ་། །དེ་དག་གི་སྣོད་ཀྱང་ངོ༌། །དེ་དག་བཞག་པར་བྱའོ། །གཞི་ལའོ། །བཤང་བ་དང་བྱ
གཅི་བ་དང་ཆང་གི་བུམ་པ་དག་ནི་མི་མཁོ་བ་ཉིད་དོ། །དགེ་འདུན་གྱི་ཕྱིར་གཡོས་དང་འཚོད་
-211



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་གང་ཡིན་པ་དག་གི་ཞལ་ཏ་བྱའོ། །ལྷུང་བཟེད་དུ་བསོད་སྙོམས་མ་བླུགས་པའི་མདུན་
རོལ་དུ་མ་བཟུང་བ་ཉིད་ཀྱིས་བསོད་སྙོམས་ལ་འཇུག་པ་བསྟེན་པར་མི་བྱའོ། །ལྷུང་བཟེད་
ཀྱི་ཁ་གཡོགས་བཅང་བར་བྱའོ། །འདི་དང་ཁར་བའི་སྣོད་བཅང་བ་ལ་ཐུན་མོང་མ་ཡིན་པ་།
ཉིད་དུ་དོགས་པར་མི་བྱའོ། །ནད་པས་ཞྭ་བཅང་བ་ལ་མི་རུང་བ་ཉིད་དུ་ཡང་ངོ་། །གསིལ་
བྱེད་ཀྱི་སྒྲ་མ་བྱུང་བར་བསོད་སྙོམས་ལ་ཁྱིམ་དུ་འཇུག་པར་མི་བྱའོ། །དེ་བཅང་བར་བྱའོ། །
འབྱུང་བ་དང་འཇུག་པ་ལ་མཁས་པར་འབད་པར་བྱའོ། །མཚན་མ་བྱ་བས་སོ། །བསོད་
སྙོམས་ཀྱི་འབྲམ་གཟེར་ལ་སོགས་པས་སོ། །ཆོས་བཙོང་པས་འཚོ་བ་སྦྱར་བར་མི་བྱའོ། །ཆུ་
མེད་ན་ཞོག་ཆུ་ལ་སོགས་པའི་ཁུ་བས་རྐང་པ་དག་བཀྲུའོ། །རྩ་བམ་ལ་འདུག་པར་བྱའོ། །བླ་
གབ་མེད་པའི་མཐའ་གཅིག་ཏུ་བཞག་གོ །སྤུངས་ཏེ་ཡང་ངོ་། །མཇུག་ཏུ་དོར་རོ། །མང་བ་
ཉིད་ཡིན་ན་བྱའོ། །གྲལ་གྱི་ཚར་དུ་མ་ཉིད་ཀྱང་ངོ་། །ལྔ་བརྒྱའི་ཚར་རོ། །རྒན་པའི་མཐའ་རེ་
རེར་སྤྱི་བུངས་བྱའོ། །འདྲིམ་པ་དག་རྐུ་བ་ཉིད་ན་སྤྱན་པ་དག་བསྐོའོ། །ཟན་གྱི་ལས་བྱེད་པ་
དག་གིས་དང་པོར་བཟའ་བར་བྱའོ། །འདུས་པ་ཆེན་པོའི་ཚེ་རྒན་རིམས་སུ་འཁོད་དུ་གཞུག་
པའི་ཕྱིར་དང་འདྲིམ་དུ་གཞུག་པའི་དགེ་སློང་དག་བསྐོའོ། །འདི་ལ་དགེ་སློང་མས་ནི་གཉིས་
སམ་གསུམ་བཞག་སྟེ་ཅི་དགར་འཁོད་པར་བྱའོ། །སྒྲ་བསྐྱུངས་ཏེ་ཟན་གྱི་ཆེད་དུ་འགྲོ་བར་
བྱའོ། །ཤིན་ཏུ་བསྡམས་པ་དང་སྤྱོད་ལམ་མཛེས་པས་སོ། །དེ་བཞིན་དུ་འདུག་པར་བྱའོ། །
ཟས་རྐང་པས་བརྫི་བར་མི་བྱའོ། །ལྷུང་བཟེད་ཀྱི་གཞི་ལ་རྐང་པས་རེག་པར་མི་བྱའོ། །དྲན་
པ་ཉེ་བར་བཞག་སྟེ་བསོད་སྙོམས་བླང་བར་བྱའོ། །སེམས་རྣམ་པར་མ་གཡེངས་པར་བསོད་
སྙོམས་བླང་བར་བྱའོ། །མི་འཕྲོ་བ་དང་། འཚོ་བ་ཙམ་དང༌། དེ་མ་འདྲེས་པ་དང༌། མི་
དཀྲུགས་པ་དང་། ཤིན་ཏུ་དབེན་པ་དང་། དུས་ལས་མ་ཡོལ་བ་བསྒྲུབ་པར་བྱའོ། །གང་ལ་
མགྲོན་དུ་བོས་པ་དེ་ལས་གཞན་རྙེད་པ་བདག་གིར་བྱེད་པ་ལ་མི་རིགས་པ་མེད་པ་ཉིད་དོ། །
-212



འདུལ་བ་མདོ་རྩ་བ།
རང་གི་ཟས་ལས་གཞན་མནོས་པ་ལ་ཉེས་པ་མེད་པ་ཉིད་དོ། །གཞན་དུ་མགྲོན་དུ་བོས་པ་ན་
འདུག་པ་ལ་དེས་གནང་ན་གཞན་གྱིས་བྱིན་པ་ནི་དེའི་ཁོངས་སུ་གཏོགས་པ་དང་འདྲའོ། །
བསམས་པའི་དོན་གྱིས་སྒྲའི་སྦྱོར་བ་རྣམ་པར་བཞག་པ་གྲགས་པས་ནི་མ་ཡིན་ནོ། །བླངས་
པ་སྤང་བར་མི་བྱའོ། །ལྟ་བ་དང་ཚུལ་ཁྲིམས་ཕུན་སུམ་ཚོགས་པ་དག་ལས་བླངས་པ་གཞན་
གོ་རིམ་བཞིན་ལ་སྦྱིན་པ་དང་འཚོ་བར་བྱེད་པ་ལྷག་པ་ཁམ་གཅིག་ཡན་ཆད་ལེན་པ་དང་ཟ་
བ་ནི་དད་པས་སྦྱིན་པར་བྱ་བ་ཆུད་གཟོན་པ་ཡིན་ནོ། །ཕ་མ་དང་ནད་པ་དང་རབ་ཏུ་འབྱུང་
བར་འདོད་པ་དང་སྦྲུམ་མ་དག་དང་གདུལ་བ་དང་འདོད་པས་བསོད་སྙོམས་ལ་རེག་པ་དང་
ཁྱིམ་པ་འོངས་པ་ལ་ནི་དེ་ལས་བགོ་བཤའ་བྱའོ། ཁམ་ཆད་གཅིག་ཟ་བ་པོ་རྣམ་པར་མ་
བཅད་པར་བཞག་པར་བྱའོ། །དུད་འགྲོ་ལ་ཡང་སྦྱིན་པར་བྱའོ། །བཟའ་བའི་ཕྱིར་ཉེ་བར་
བཞག་པ་ལས་མ་རྫོགས་པར་སྦྱིན་པར་མི་བྱའོ། །དད་པས་སྦྱིན་པར་བྱ་བ་ཉིད་ཀྱིས་མགྲོན་
དུ་བོས་པ་ལ་ཡང་མི་བྱའོ། །ལྷུང་བཟེད་ཀྱི་གཞི་ནི་ལྷག་མ་ཟ་བ་རྣམས་ལ་ཅི་བདེར་བྱའོ། །
གཉུག་མར་གནས་པ་རྣམས་ལ་གཏོར་མ་སྦྱིན་ནོ། །དེ་དག་གི་ཆོ་གའི་རྗེས་སུ་འབྲང་བས་སྔ་
དྲོ་ལ་སོགས་པར་རོ། །ཆོ་ག་ཐ་དད་པ་ཉིད་ཡིན་ན་ཐ་དད་པར་རོ། །ཨ་མ་རུས་པ་མ་ཆགས་
པ་ཉིད་ཀྱི་གནས་སྐབས་སུ་བཟའ་བར་མི་བྱའོ། །རྩ་བ་དང་སྡོང་བུ་དང་འདབ་མ་དང་མེ་ཏོག་
དང་འབྲས་བུ་བཅའ་བར་བྱ་བ་དང་འབྲས་ཆན་དང་ཟན་དྲོན་དང་ལྡེ་གུ་དང་ཤ་དང་སྣུམ་ཁུར་
དང་འོ་མ་དང་། ཞོ་དང་། མར་དང་ཉ་ཤ་དང་ཤ་སྐམ་དག་ནི་མི་རུང་བ་ཉིད་མ་ཡིན་ནོ། །
གསོ་མ་དང་ཡུངས་ཀར་དང་རྩ་བ་དང་སྡོང་བུ་དང་འདབ་མ་དང་མེ་ཏོག་དང་འབྲས་བུ་ལ་
སོགས་པའི་ཐུག་པ་དག་བསྟེན་པར་བྱ་བ་ཉིད་མ་ཡིན་པར་དོགས་པར་མི་བྱའོ། །ཆུས་ཀྱང་
སྤངས་ན་འཚག་ཏུ་འགྱུར་བ་ཉིད་དོ། །རྐྱལ་བར་བླུགས་པ་ནི་མི་རུང་བ་ཉིད་མ་ཡིན་ནོ། །
སྣོད་དུ་ཟན་བཟར་རུང་ངོ༌། །ཡོལ་གོར་རོ། །རྡོ་ལས་བྱས་པ་ཡང་ངོ་། །ཟས་བྱས་པར་ཡང་
-213



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ངོ༌། །ལྕགས་ཀྱི་ལྷུང་བཟེད་ལ་སོགས་པ་བཞིན་དུ་བཀྲུས་ཏེའོ། །བཀྲུ་བཤལ་ནི་གནས་པའི་
ལས་ཡིན་ནོ། །ཟོས་ནས་ཀྱང་ངོ༌། །གཞན་དང་ལྷན་ཅིག་ཏུ་སྣོད་གཅིག་ཏུ་བཟའ་བར་མི་
བྱའོ། །ལམ་དུ་སྣོད་དག་མེད་ན་བཟའ་བར་བྱའོ། །དགེ་སློང་དང་ཡང་ངོ༌། །གཞན་གྱིས་
ལག་པ་བཏེག་ན་རང་གིས་གཞུག་གོ །དགེ་ཚུལ་དང་ནི་འོག་མ་བཞིན་ནོ། །མི་ལྡན་ན་ལྷན་
ཅིག་ཏུའོ། །གཡོག་རྣམས་བཅངས་ཏེ་སྦྱིན་ནོ། །ཉེ་དུ་བཅུག་པས་གསོལ་ན་ཐམས་ཅད་དུ་
དབེན་པའི་ཕྱོགས་སུའོ། །དེ་གཉིས་ལས་བྱིན་ལེན་བྱས་པ་འཇིག་པ་དང་། བྱིན་ལེན་མ་བྱས་
པ་དང་འདྲེ་བ་བསྲུང་བར་བྱ་བ་ཉིད་དོ། །ལྷུང་བཟེད་བྱིན་གྱིས་བརླབས་ཏེ་ལག་པ་དག་
བསྙལ་དུ་བཅུག་ནས་སོ། །མཆིལ་ལྷམ་དང་བཅས་བཞིན་དུ་བཟའ་བར་མི་བྱའོ། །ནད་པས་
ནི་མནན་ཏེའོ། །སྒྲེན་མོ་དང་གོས་གཅིག་པས་མི་བྱའོ། །ནད་པ་ལ་ནི་ལྟུང་བ་མེད་དོ། །དེ་
གཡོག་དག་གིས་སྐྱོར་བར་བྱའོ། །ནུས་ན་རྔུལ་གཟན་ལ་བསྟེན་པར་བྱའོ། །གསང་བའི་
ཕྱོགས་ཀྱང་ངོ༌། །ཟན་གྱི་ཕྱིར་འདུག་པས་འདིའམ་འདི་ནས་བྱིན་ཅིག་ཅེས་འདྲིམ་མཁན་ལ་
གོ་བར་མི་བྱའོ། །ནད་པས་འཕྲོད་པ་ལ་ནི་ལྟུང་བ་མེད་དོ། །དཔེར་ན་དྲོད་ཆུང་བས་ཚོས་པ་
དང་དྲོད་ཆེ་བས་རློན་པ་ལྟ་བུའོ། །བདག་ཉིད་ལ་ནད་པའི་འདུ་ཤེས་དང་ཟས་ལ་སྨན་གྱི་འདུ་
ཤེས་ཉེ་བར་བ་བར་བཞག་སྟེ་བཟའ་བར་བྱའོ། །དྲན་པ་ཡང་ངོ་། །འབྱུང་བ་དང་འདྲ་བ་དང་འགྱུར་
བ་དང་ཕྱིར་རྒོལ་བ་ཉིད་དང་། རྒྱུ་མཐུན་པ་དང་བརྟེན་པའི་རྣམ་པ་དང་བཙལ་བ་དང་གཞན་
ལ་རག་ལས་པ་ཉིད་དང་། ནད་དང་བཅས་པ་ཉིད་དང་། སོ་སོར་འགྲོ་བ་ཉིད་དག་གིས་མི་
མཐུན་པ་ཉིད་དུ་བཞག་གོ །དྲན་པ་ཉེ་བར་གནས་པས་སོ། །སེམས་རྣམ་པར་མ་གཡེངས་
པས་སོ། །ཤེས་བཞིན་གྱིས་སྒྲ་བསྐྱུང་ཞིང་ངོ༌། །དེ་མི་བྱ་བར་རོ། །མི་འབྱུང་བར་ཐུག་པ་དག་
གོ །ཁྲུམ་ཁྲུམ་མི་བྱ་བར་རོ། །སྒྲ་འབྱུང་བ་དག་ཆུ་ལ་སོགས་པས་སྙི་བར་བྱའོ། །བཟའ་བ་
དེའི་དོན་དུ་རོལ་མོ་བྱེད་དུ་མི་གཞུག་གོ །བཤད་པ་བྱེད་པ་ཉིད་ན་མི་བྱའོ། །དེ་སོ་སོར་རིག་དྭ
-214



འདུལ་བ་མདོ་རྩ་བ།
པར་བྱའོ། །དུས་ཡོལ་བར་འགྱུར་ན་ཚིགས་སུ་བཅད་པ་གཉིས་སམ་གསུམ་དུའོ། །ཟོས་བ
ནས་གཙུག་ལག་གི་ཚིགས་སུ་བཅད་པ་གདོན་ནོ། །ཟོས་ནས་མགྲོན་དུ་འབོད་པ་ལ་ཡོན་
བཤད་པ་དང་ཆོས་བཤད་པ་དག་གོ །ཐམས་ཅད་ཀྱིས་ཟོས་ཟིན་པ་ཉིད་དུ་ངེས་པར་ཤེས་
ནས་སོ། །ཀུན་ཏུ་བལྟ་བས་སོ། །དུ་མ་ཉིད་ན་དང་པོས་སོ། །མི་ནུས་ན་ནུས་པ་གཞན་ལ་
བཅོལ་ལོ། །གལ་ཏེ་མ་བྱས་པར་དགེ་སློང་རྣམས་འགྲོ་བའི་རྐྱེན་བྱུང་ན་འཁོར་ཐ་ན་བཞི་
ཡན་ཆད་སྦྱིན་ནོ། །དེ་ལ་རྐྱེན་བྱུང་ན་བྱིན་པ་ལ་ཞུས་ཏེའོ། །ཡོན་འཆད་པ་ན་དགའ་བོ་དང་
ཉེ་དགའ་དག་གི་མིང་སྨོས་པར་བྱའོ། །མིད་པ་གཉིས་པས་དུས་མ་ཡིན་པའི་སྒྲོགས་པ་དག་
དང་པོར་གཉིས་སམ་གསུམ་བོར་ཏེ་ཁ་བཀྲུས་ནས་མིད་པར་བྱའོ། །དེ་ནི་ཟས་མ་ཡིན་པ་མ་པ
ཡིན་ནོ། །དེའི་ཕྱིར་གཞན་གྱིས་དུས་མ་ཡིན་པ་དང་སྤངས་པའི་ཚེ་སྒྲེགས་པ་བྱུང་ན་ཁ་བཀྲུ་
བར་བྱའོ། །མ་བཤམས་པའི་ཕྱོགས་སུ་མཆིལ་མ་དོར་བར་མི་བྱའོ། །བྱི་དོར་བྱས་པ་ཡང་མི་
བྱའོ། །སོས་ལྕེ་བཙིར་ཏེ་ཡང་མི་བྱའོ། །དེ་དང་དེའི་སྒྲ་དཀོན་མཆོག་དང་བླ་མའི་དྲུང་དུ་མི་
བྱའོ། །ཟ་བའི་དྲུང་དུ་ཡང་མི་བྱའོ། །ལྷག་མའི་དྲུང་དུ་ཡང་དང་ཡང་དུ་མི་བྱའོ། །མི་ནུས་ན་
གཞན་དུ་འགྲོ་བར་བྱའོ། །གཞན་ལ་མི་བདེ་བ་མི་བྱའོ། །སྡུར་སྒྲ་ཅན་གྱིས་ཉལ་བར་མི་བྱའོ།།
དེས་བཅག་པའམ་གཞན་དུ་འགྲོ་བར་བྱའོ། །དེའི་སྣོད་ནི་གླང་པོ་ཆེའི་རྨིག་མཐིལ་ལྟ་བུའམ་
བརྩེགས་མའོ། །དེ་ཉེ་བར་བཞག་པར་བྱའོ། །དེར་སོ་ཕག་གི་ཕྱེ་མའམ་ཐལ་བ་དག་གི་
གཅལ་བླུགས་སོ། །སྦྲང་བུ་དག་བསྐྲད་པ་ནི་གཉེན་པོ་ཡིན་ནོ། །དྲི་ང་བར་མི་འགྱུར་བ་དང་
སྲོག་ཆགས་འབྱུང་བར་མི་འགྱུར་བར་བྱ་བའི་ཕྱིར་དུས་དུས་སུ་བཀྲུ་བ་དང་བསྐམ་པར་
བྱའོ། །དེའི་དུས་ཀྱི་ཆེད་དུ་གཞན་ཉེ་བར་བཞག་གོ །མི་བྲེལ་བར་བྱ་བའི་ཕྱིར་གཙུག་ལག་
ཁང་གི་གྲྭའི་ཀ་བ་བཞི་པོ་དག་གི་ངོས་སུ་ཡང་མཆིལ་མའི་སྣོད་དག་བཞག་པར་བྱའོ། །རླུང་
གི་ལས་སྒྲ་དང་བཅས་པར་མི་བྱའོ། །དཀོན་མཆོག་དང་བླ་མའི་མདུན་དུ་མི་བཏང་ངོ༌། །
-215



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཞན་གྱི་མདུན་དུ་ཡང་དང་ཡང་དུ་མི་བཏང་ངོ༌། །ཤིང་ལྗོན་པའི་དྲུང་དུ་བཤང་བ་དང་གཅི་
བ་དག་མི་བྱའོ། །དགོན་པར་དེ་དག་གི་སྐབས་མེད་པ་ཉིད་ཡིན་ན་མ་གཏོགས་སོ། །ཚེར་མ་
ཅན་གྱི་ཡང་ངོ༌། །བཤང་བའི་བསྐྱབ་བྱའོ། །གལ་ཏེ་གཙུག་ལག་ཁང་དུ་ན་ནུབ་བམ་བྱང་གི་
ངོས་སུའོ། །གསོང་ལྡོང་ངམ་ཕུག་རྡུགས་སོ། །འོག་ཏུ་ཤིང་ཚེར་མ་ཅན་དག་བསྐྱེད་པར་
བྱའོ། །སྟེང་དུ་བུ་གུའི་ཉེ་འཁོར་དུ་རྐང་རྟེན་དག་གཞུག་གོ །རིལ་བ་སྤྱི་བླུགས་བཞག་པར་
བྱའོ། །སྒོ་བསྣོལ་མར་གདོད་དོ། །སྒོ་གླེགས་གཞུག་གོ །ཡང་མིག་དང་སྒོ་གཏན་དག་ཀྱང་
གཞུག་གོ །འཇུག་པར་འདོད་པས་སྒྲ་བྱའོ། །དེར་ཞུགས་པས་ཀྱང་ཐོས་ནའོ། །གོས་ལེགས་
པར་བརྗེས་པས་ཤེས་བཞིན་དུ་འཇུག་པར་བྱའོ། །དཀྱིལ་དུ་འདུག་པར་བྱའོ། །རྐང་རྟེན་
གཉིས་ལ་མི་གོས་པར་ཁད་ཀྱིས་བྱའོ། །མི་འོང་ན་བསྡད་པར་མི་བྱའོ། །འོང་ན་དགག་པར་
མི་བྱའོ། །དེ་དང་འབྲེལ་བའི་དོན་ལས་གཞན་པས་དེའི་དྲུང་དུ་འདུག་པར་མི་བྱའོ། །རྐང་པ་
བཀྲུ་བ་དང་འཐོར་འཐུང་བྱ་བ་དག་ཏུ་ཡང་དེ་བཞིན་ནོ། །དགེ་སྐོས་ཀྱིས་ཉི་མ་རེ་རེ་ཞིང་བྱི་
དོར་བྱའོ། །ས་དང་ལོ་མ་བཞག་པ་ཡང་ངོ༌། །ལོ་མ་ནི་ཕྱི་བར་བྱ་བའི་བོང་རྡོག་ལ་སོགས་པ་
དག་གི་དཔེ་ཡིན་ནོ། །ཕྱོགས་མ་ཡིན་པར་གཅི་བར་མི་བྱའོ། །དུ་མར་མི་བྱའོ། །རྒྱུན་གྱི་ཁུ་
ཀོར་གཞུག་གོ །གཅི་བའི་བསྐྱབ་བྱའོ། །དེའི་གློར་རོ། །ཕུག་རྡུགས་ལ་ཝ་གཞུག་པར་བྱའོ།།
གཞན་ནི་འདྲའོ། །འཁྲུ་བའི་ནད་ཅན་ལ་ནི་ཁྲིའུའི་བུ་གུ་བྱའོ། །ཐགས་མ་བཞུགས་པས་སོ།།
མི་བཏུབ་ན་བཅད་དོ། །གལ་ཏེ་ན་ན་ཐན་ཀོར་དུ་ལོ་མའི་ཆང་བུ་དག་བཞག་གོ །ས་སྣད་པ་
བསྲུང་བར་བྱའོ། །དེའི་ཕྱིར་འོག་གཞིར་གྱོ་མོ་བྱའོ། །ཧ་ཅང་མི་མཐོ་བ་བཟང་ངོ༌། །དྲི་ང་
བར་མི་འགྱུར་བར་བྱ་བའི་ཕྱིར་དུས་དུས་སུ་བཀྲུ་བ་དང་བསྐམ་པ་དང་ཡུངས་མར་གྱིས་བསྐུ་
བར་བྱའོ། །དེའི་དུས་ཀྱི་ཆེད་དུ་གཞན་བསྒྲུབ་བོ། །མ་འབྱོར་ན་གཞི་ཉིད་དུ་ལོ་ཆུན་བཞག་
པར་བྱའོ། །བཤང་བ་བྱས་ནས་དེ་བྱེད་པའི་བཤང་བའི་ལམ་ཕྱི་བར་བྱའོ། རྣོན་པོ་དང་རྩྭའི་
-216



འདུལ་བ་མདོ་རྩ་བ།
ཆང་བུ་མ་ཡིན་པས་སོ། །འདི་ལ་རས་མ་དང་ལོ་མའི་ཆང་བུ་དང་ཤིང་དང་བོང་རྡོག་དག་
བཟང་བ་ཉིད་དོ། །ས་གཉིས་ཀྱིས་བཀྲུ་བར་བྱའོ། །སྔར་བཞག་པའི་ས་མ་འདྲེས་པ་དག་
གིས་ཕྱིས་བཀྲུ་བར་བྱའོ། །འཐོར་འཐུང་གི་རྐང་རྟེན་དག་ཟེར་མ་དག་གིས་མི་ཉམས་པ་ཉིད་
དུ་ཁད་ཀྱིས་དལ་བུ་དལ་བུས་སོ། །བདུན་པོ་དག་གིས་གཡོན་པའོ། །བདུན་གྱིས་ནི་གཉིས་
ཀའོ། །ལག་ངར་གཉིས་ཀྱང་བཀྲུའོ། །ཡང་ལག་པ་གཉིས་སས་བཀྲུའོ། །གཞན་གྱིས་རིལ་
བ་སྤྱི་བླུགས་སོ། །རྐང་པ་གཉིས་བཀྲུའོ། །ལྟོ་འཛག་པས་ནི་ཐ་མའི་མདུན་དག་ཏུ་ཕྱི་བ་ཙམ་
དུ་བྱས་ཏེ་འདུག་པ་ལ་ཉེས་པ་མེད་དོ། །དེ་ལས་གཞན་པས་ནི་ཆུ་ཡོད་ན་འཐོར་འཐུང་མ་
བྱས་པར་འདུག་པར་མི་བྱའོ། །སྨན་གྱི་གཞི་ཕྲན་ཚེགས་ལ་སོགས་པའི་སྐབས་སོ། །སྨན་གྱི་
གཞི་རྫོགས་སོ།། །།
༈ ཆོ་ག་ལས་འདས་ན་ལས་མི་འཆགས་སོ། །འདིར་ཆོ་ག་ནི་དགེ་འདུན་ཚང་བ་
དང་ལས་བརྗོད་པ་དང་ལས་བྱེད་པ་ཉིད་དོ། །ལས་ནི་གསོལ་བ་དང་བརྗོད་པ་དང་སོ་སོར་
ཐར་པ་གདོན་པ་དང་དགག་དབྱེའོ། །ཐོས་པར་བྱ་བ་མ་ཡིན་པས་ཐོས་པས་ནི་མི་འཆགས
པར་མི་འགྱུར་རོ། །མི་འཆགས་པར་མི་བྱའོ། །ཆོས་མ་ཡིན་པས་མི་བྱའོ། །མི་མཐུན་པ་དག་
མི་བྱའོ། །ཚོགས་ཀྱིས་མི་བྱའོ། །དགེ་འདུན་དུ་མ་གྱུར་པ་དག་གིས་མི་བྱའོ། །དབྱུང་བ་ལ་ནི་
ཉི་ཤུ་ལ་སོགས་པ་དགེ་འདུན་ཉིད་དོ། །བསྙེན་པར་རྫོགས་པ་ལ་ནི་བཅུ་ལ་སོགས་པའོ། །
མཐའ་འཁོབ་དག་ཏུ་ནི་མེད་ན་འདུལ་བ་འཛིན་པ་དང་ལྔ་ལ་སོགས་པའོ། །ལྷག་མ་ནི་བཞི་
ལ་སོགས་པའོ། །དགེ་སློང་མ་རྣམས་ཀྱི་ལས་ནི་ཐ་དད་པ་ཉིད་དོ། །དགག་དབྱེ་ནི་དགེ་སློང་
གི་དགེ་འདུན་ལ་ཡང་ངོ་། །གསོ་སྦྱོང་ནི་དེ་དང་མཐུན་པར་འགྲུབ་པ་རྣམས་ཀྱིས་སོ། །འདུན་
པ་དང་གསོ་སྦྱོང་འབུལ་བས་དེ་བསྒྲུབ་བོ། །འདི་ལ་གཉིས་ཀྱིས་བྱའོ། །དེ་གཉིས་ནུས་པ་
ཉིད་ཀྱིས་སོ། །མེད་ན་གཅིག་གོ །དགེ་སློང་གི་དགེ་འདུན་གྱིས་ལེན་པའི་དགེ་སློང་བསྐོ་བར
-217



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱའོ། །དེས་སྒོ་ཁང་དུ་བསྡད་པར་བྱའོ། །འབྲོས་ན་ཤད་ཀྱིས་སྦྱང་ངོ༌། །དེས་ཀྱང་དེ་བཞིན་
ནོ། །འབྲོས་པར་མི་བྱའོ། །མི་ཤེས་ན་མིང་རུས་བྲིའོ། །མགུ་བ་དང་དབྱུང་བ་ནི་གཉིས་ཀ་
ཚོགས་པ་ལའོ། །བསྙེན་པར་རྫོགས་པར་བྱ་བ་ཡང་ངོ༌། །འདི་ལ་དེ་དག་གི་ཚོགས་ནི་བཅུ་
གཉིས་སོ། །སྔོན་རོལ་གྱི་སྡོམ་པ་གཉིས་དང་འཁོར་དང་འཁོར་མང་པོ་ཉེ་བར་བཞག་པའི་
གནང་བ་སྦྱིན་པ་དང་བཅས་པའི་དགེ་འདུན་གྱི་མཐའོ། །ལྷག་མ་དག་གི་ཚོགས་ནི་བཞིའོ། །
ལས་བྱེད་པ་མོས་མི་ནུས་ན་དེས་དགེ་སློང་གིས་བྱས་པའི་ཚིག་ངེས་པར་བརྟགས་ན་རུང་ངོ༌།།
འདི་ལྟར་ཅང་མི་གསུང་པས་ཞེས་བྱ་བའི་གོང་ཡན་ཆད་དོ། །མི་འདུག་པར་འགྲེང་བ་ནི་ཁ་
སྐོང་བ་ཉིད་མ་ཡིན་ནོ། །གང་ལ་བྱ་བ་ཡང་མ་ཡིན་ནོ། །དེའི་ཕྱིར་འདུན་པ་དང་ཡོངས་སུ་
དག་པའི་ཆོ་ག་ལས་མ་ཡིན་པ་ཉིད་དོ། །དེ་གཉིས་དབུལ་བར་བྱ་བ་ཉིད་མ་ཡིན་ནོ། །དགག་
དབྱེ་བྱེད་པ་ཉིད་དུ་མི་བསྐོའོ། །བསྙེན་པར་མ་རྫོགས་པ་དང་ཉམས་པ་དང་མཚམས་མེད་པ་
བྱས་པ་དང་སྡིག་པའི་ལྟ་བ་ཅན་དང་ས་གཞན་ན་གནས་པ་དང་ཐ་དད་པར་གནས་པ་རྣམས་
ཀྱང་མ་ཡིན་ནོ། །འཁྲུལ་པ་དང་བཅས་པ་ཡང་ངོ་། །བསྡམ་པར་བྱ་བས་ཀྱང་ཡིན་གྱི།
བཤགས་པར་བྱ་བ་འབའ་ཞིག་གིས་ཡིན་པར་མ་ཟད་དོ། །བྱིན་གྱིས་བརླབས་པས་དག་པ་
ཉིད་དུ་འགྱུར་རོ། །ནུས་པ་ཉིད་ཡིན་ན་མི་འགྱུར་རོ། །དེའི་ཚེ་ལེན་པ་ཡོད་ན་ལྟུང་བྱེད་འབའ་
ཞིག་ཏུ་འགྱུར་བ་དང་། སོ་སོར་བཤགས་པར་བྱ་བ་དང་ཕྱིར་བཅོས་པར་བྱ་བའི་ཉེས་བྱས་ནི་
ནུས་པ་ཉིད་ཡིན་ཏེ་བཤགས་པ་ཙམ་ཡིན་པའི་ཕྱིར་རོ། །ལྟུང་བ་བྱུང་བ་ལ་ནི་འདུ་ཤེས་ཇི་ལྟ་
བ་བཞིན་དུ་བསྒྲུབ་པར་བྱའོ། །གཅིག་ལ་དེ་ལྟར་བསྙིལ་བ་དང་མི་བསྙིལ་བ་དང་ཕྱིར་
བཅོས་པ་རྣམ་པ་དུ་མ་ནི་རིགས་པ་ཁོ་ནའོ། །དེ་དག་ནི་བྱེད་པ་པོ་ཉིད་མ་ཡིན་ནོ། །ལྷག་མ་
དང་བཅས་པ་ཕྱིར་འཆོས་པ་ལ་ཞུགས་པ་ནི་འདོན་པར་བྱེད་པ་ཉིད་ཡིན་ནོ། །དེ་ལས་གཞན་
པ་དེ་དག་གིས་ནི་ཐོས་པ་དང་བཅས་པར་མི་བྱའོ། །མ་སྤངས་པ་དང་མ་ལོག་པ་མ་གཏོགས་
-218



འདུལ་བ་མདོ་རྩ་བ།
སོ། །གནས་ནས་ཕྱུང་བ་ནི་རང་གི་ལས་ལ་ཡང་ངོ༌། །ནང་དུ་དྲི་བའི་ཕྱིར་གསོལ་བ་ལ་
སོགས་པས་བསྙེན་པར་རྫོགས་པར་བྱ་བ་ཡང་ངོ་། །དེ་དག་བྱ་བ་ལ་ལྟ་བའི་ཉེ་འཁོར་དུ་
བཞག་པས་ནི་མངོན་སུམ་དུ་བསྒྲུབ་བོ། །གོ་བར་བྱ་བ་ནི་རྗེས་སུ་བསྒྲགས་པའོ། །སྨྱོས་པའི་
གནང་བ་དང་ཕྱག་མི་བྱ་བ་དང་མི་སྨྲ་བ་དང་ལོངས་མི་སྤྱད་པ་དང་གཙུག་ལག་ཁང་གི་སྡོམ་
པ་དག་ནི་མངོན་སུམ་དུ་མ་གྱུར་པར་རོ། །གསོལ་བ་མ་བྱས་པར་དེའི་དོན་དུ་བརྗོད་པར་མི་
བྱའོ། །དེའི་མཚམས་ཀྱི་ཁོངས་སུ་གཏོགས་པ་ཁ་སྐོང་བར་འོས་པ་ལུས་སམ་དེ་ལ་འདུའདུན་
པས་འདུས་པར་རྗེས་སུ་མ་ཞུགས་པ་ཉིད་དང་ཕྱིར་ཟློག་པར་བྱེད་པ་ཡང་གང་ལ་ལས་དེ་
བྱེད་པ་དེ་ལས་གཞན་པ་གལ་ཏེ་མི་མཐུན་པ་དང་ཆོས་དང་ལྡན་ན། སྤྱོད་ལམ་ལས་མ་
ཉམས་པ་དང་རང་བཞིན་དུ་གནས་པ་དང་ངག་ཡང་དག་པར་བསྡམས་པས་མངོན་པར་མི་
ཤེས་པ་དང༌། ནད་དང་བཅས་པ་མ་གཏོགས་པ་ནི་མི་མཐུན་པ་ཉིད་དོ། །བརྫུན་དུ་སྨྲ་བའི་
རྗེས་མཐུན་པ་ཉིད་ནི་ངག་ཡང་དག་པར་མ་བསྡམས་པའོ། །ཕྲ་མ་དང་ངག་རྩུབ་པོ་དང་ཚིག་
ཀྱལ་པའི་ཡང་ངོ༌། །རང་བཞིན་དུ་གནས་པ་མ་ཡིན་པ་དག་ཀྱང་དེ་དག་གིའོ། །གཞན་ཡང་
བྱ་བ་མ་ཡིན་པའོ། །བྱ་བ་མི་བྱེད་པའོ། །དེ་བརྩམས་པ་འགྲོ་བའི་སེམས་ཀྱིས་བཏང་བ་ནི་
སྤྱོད་ལམ་ལས་ཉམས་པ་ཡིན་ནོ། །ལྟ་བ་དགེ་འདུན་ལ་བརྗོད་པར་བྱའོ། །གཞན་ལའོ། །
བསྙེན་པར་མ་རྫོགས་པ་ལ་མི་བྱའོ། ཁ་སྐོང་བར་འོས་པ་མ་ཡིན་པ་ལ་ཡང་ངོ་། །ལྷག་མ་མ་
ལུས་པ་ཉིད་མི་བྱའོ། །བསྐོས་པ་རྗེས་ནས་ཆེས་ལེགས་པ་དང་ཆེས་མང་དུ་བྱེད་པ་བསྐོ་བར་
བྱའོ། །དུས་ངེས་པར་བྱས་ཏེ་མི་བྱའོ། །ཡང་དང་ཡང་དུའམ་གཞན་ལའོ། །གཞན་ལ་ཡང་ཇི་
ཙམ་གྱིས་ཆོག་པ་ན་ཡང་སྤང་བ་སྦྱིན་ནོ། །བསྐོས་པ་མེད་ན་མདུང་དོར་བས་བགོའོ། །གང་
ཁ་སྐོང་བར་མི་འོས་པ་དེ་དག་མདུང་འདོར་བར་ཡང་ངོ༌། །དགེ་འདུན་གྱི་དབྱེན་ལ་ཡང་འོས་
པ་མ་ཡིན་པས་ཚུལ་ཤིང་དག་བྲིམ་པ་མི་འཆགས་སོ། །ལས་ཀྱི་གཞི་གཞིར་གཏོགས་པའོ། །
-219



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བརྗོད་པ་ལྷག་པ་དག་གིས་ནི་མ་བྱས་པ་ཉིད་མ་ཡིན་ནོ། །ཉམས་ན་མ་བྱས་པ་
ཉིད་དོ། །བྱེད་པ་ཉིད་ན་སོང་ན་ཚིག་མ་རྫོགས་པ་རྣམ་པར་འཁྲུག་པ་ཉིད་དོ། །ལས་དེ་ལ་
དགེ་འདུན་གྱི་ཚད་དག་ཏུ་མ་ལངས་པ་རྣམས་མ་ལུས་པ་ཉིད་ན་རྫོགས་པའོ། །ལུས་པ་ཉིད་
ན་མི་འགྱུར་རོ། །གལ་ཏེ་དེ་ཡང་བྱེད་པར་འདོད་ན་ཚིག་གིས་རྣམ་པར་དཀྲུགས་ཤིང་གསོལ་
བས་དགེ་འདུན་ལ་བཙུན་པ་དག་ཡང་གསོལ་བ་བགྱིའོ་ཞེའམ། རྗེས་སུ་བསྒྲག་གོ་ཞེས་བྱ་
བས་སོ། །བཟློག་པའི་ཕྱིར་བགོ་བ་དང་བསྙིལ་བ་དང་། དེའི་ངོ་བོ་ཉིད་ཚོལ་དུ་གཞུག་པ་
དང་། བསླབ་པ་དང་། མཐུན་པ་དང་། དེའི་གསོ་སྦྱོང་དང་། མུ་སྟེགས་ཅན་གྱི་གནས་པ་
དང་། དེ་ལས་གཞན་པའི་སྤོ་བ་དང་། མགུ་བ་དང་། ཡང་གཞི་ནས་བསླང་བ་དང་། དྲན་
པས་འདུལ་བ་དང་། མ་མྱོས་པས་འདུལ་བ་སྦྱིན་པ་དང་། བསྙེན་པར་རྫོགས་པར་བྱ་བ་
དང་། མཚམས་དགྲོལ་བ་དང་། ནན་ཏུར་གྱི་ལས་དང་། དབྱུང་བ་དག་ལ་བརྗོད་པ་གསུམ་
མོ། །ལྷག་པོར་མ་གཏོགས་པ་རང་གི་དོན་གྱི་སྔགས་བརྗོད་པ་ཡང་ངོ་། །གཞན་གྱི་དོན་དུ་
གང་ཟག་ལ་ཡང་ངོ་། །ལྷག་པོར་ཡང་མདུན་དུ་ཙོག་པུར་འདུག་སྟེའོ། །ཞུ་བ་ཡང་ངོ༌། །
བསྙེན་པར་རྫོགས་པར་བྱེད་པ་ན་གསང་སྟེ་བསྟན་པ་མ་གཏོགས་པར་ཕ་གུ་ལ་རྟིང་པ་
གཉིས་ཀྱིས་སོ། །བུད་མེད་ནི་སྟན་ནང་ཚངས་ཅན་ལ་སོགས་པ་ལའོ། །གཞན་གཙོ་བོ་མ་
ཡིན་པ་ཉིད་ལ་ནི་དགེ་འདུན་ལ་རྒན་པའི་མཐར་རོ། །གཞན་གྱི་དོན་དུ་ནི་འགྲེང་སྟེ་འདུད་པ་
དང་བཅས་པར་རོ། ཁ་ཅིག་ལས་གསང་སྟེ་སྟོན་པ་ཉིད་ནི་ལམ་གྱི་དབུས་ནས་ཞེས་སོ། །
རྫས་བྱིན་གྱིས་བརླབས་པ་ཡང་ངོ༌། །རུང་བར་བྱ་བ་ནི་དེ་ཉིད་དོ། །དེ་གཟུང་སྟེ་བྱའོ། །ལྷུང་
བཟེད་དང་སྨན་ནི་ལག་པ་གཡོན་པར་བཞག་སྟེ་ལག་པ་གཡས་པས་བཀབ་སྟེའོ། །གཟུང་
བར་བྱ་བ་མ་ཡིན་པ་ཉིད་ལ་ནི་མདུན་དུ་བཞག་སྟེའོ། །ལས་ནི་འདུག་པ་ཉིད་ཀྱིས་སོ། །དགེ་
འདུན་ནམ་གཅིག་ཁོ་ན་ལ་མ་བརྟེན་པ་ནི་གང་ཟག་དགེ་སློང་ལ་བརྗོད་པར་བྱ་བ་ཉིད་དོ། །
-220



འདུལ་བ་མདོ་རྩ་བ།
ཆོས་གོས་དབྱུང་བ་དང་བྱིན་གྱིས་བརླབས་པ་ནི་ཉེ་བར་མི་གནས་ན་ཡིད་ཀྱིས་རྣམ་པར་
བརྟགས་པས་འཆགས་སོ། །སྔ་མ་མ་ཕྱུང་ན་ཕྱི་མ་མི་འཆགས་སོ། །གཅིག་པུས་བྱིན་གྱིས་
རློབ་ན་དེ་ལ་དང་པོར་བསམ་པ་བསྒྲུབ་ཅིང་ཚིག་ཏུ་བརྗོད་པར་བྱའོ། །དགེ་སློང་དག་འདུ་བ་
ཉིད་ན་བླ་གོས་ཕྲག་པ་གཅིག་ཏུ་བྱས་པ་ཉིད་དོ། །རང་གི་དོན་དུ་སྔགས་ལན་གསུམ་རྗོད་
པར་བྱེད་པ་ཉིད་ན་དེའི་འོས་ཉིད་ན་ཕྱག་བྱས་ཏེའོ། །གསང་སྟེ་སྟོན་པར་ཡང་ངོ༌། །སྣམ་
སྦྱར་དང་བཅས་པ་ཉིད་ན་བསྙེན་པར་རྫོགས་པའི་ཕྱིར་འདུས་པ་ལ་ཡང་ངོ༌། །དང་པོར་
གསུམ་མོ། །དེའི་དོན་ཉིད་དུ་དང་ཉི་མ་བརྗོད་པ་ལ་ཐལ་མོ་སྦྱར་བ་ཉིད་དོ། །གལ་ཏེ་གང་
ཟག་གིས་རང་གི་དོན་དུ་བརྗོད་ན་གསོལ་བ་བཏབ་པས་མཇུག་ཏུ་ཐབས་ཡིན་ནོ་ཞེས་སོ། །
དེའི་རྗེས་ལ་གཅིག་ཤོས་ཀྱིས་ལེགས་སོ་ཞེས་སོ། །འདུན་པ་དང་ཞེ་སྡང་དང་གཏི་མུག་དང་
འཇིགས་པས་འགྲོ་བ་དང་བྲལ་བ། བྱས་པ་དང་མ་བྱས་པ་དྲན་པར་ནུས་པ་སྤྲོ་བར་བྱས་ཏེ་
བསྐོའོ། །བྱས་པ་ཉིད་ན་གནས་པ་བརྗོད་པར་བྱའོ། །མཚམས་གཅོད་པ་ཉིད་ནི་བཅད་པ་
དང་འདྲ་བ་ཉིད་དུ་ཤེས་པར་བྱའོ། །སྡུད་པར་བྱེད་པས་གཎྜི་བརྡུང་བ་དང་འདྲི་བ་ལ་བརྗོད་
པ་རྗེས་སུ་བསྒྲུབ་པ་དག་གིས་བསྡུ་བར་བྱ་བ་དག་ལ་གོ་བར་བྱའོ། །དེས་དེ་དག་གི་དོན་དུ་
སྟན་བཤམ་མོ། །བསྐོས་པའི་བྱ་བ་དེའི་དོན་ཉིད་ལ་ནི་དེ་ཉིད་དོ། །ཐམས་ཅད་ལ་རྒན་རིམ་
དུའོ། །བླང་བར་བྱ་བ་ལ་ནི་འདོད་པ་མཆོག་ཉིད་ཡིན་ནོ། །ལས་སྤྱིར་བསྟན་པའོ། །བསྒོ་བ་
ལས་བྱུང་བ་ཕྱིར་མ་བཅོས་པས་ལས་ཉམས་སུ་མྱོང་བར་མི་བྱའོ། །གསོ་སྦྱོང་དང་དགག་
དབྱེ་དག་ནི་མ་གཏོགས་སོ། །མཚམས་གཞན་ན་གནས་པ་ནི་གང་གི་ཡན་ལག་ཉིད་ཀྱང་མ་
ཡིན་ནོ། །དེང་སོང་ན་ཚོགས་པའི་ཡན་ལག་ཉམས་སོ། །གཅིག་ཏུ་རྐང་པ་ཡ་གཅིག་ལ་
གཅིག་ཏུ་ཡ་གཅིག་ན་གཉིས་ཀར་གནས་པ་ཉིད་དོ། །ཐམས་ཅད་ནོན་པ་ལ་གནས་ན་ནོན་
པ་ཉིད་དོ། །དུ་མར་གནས་པར་ཁས་བླངས་པ་ལ་ནི་འཆགས་པ་ཁོ་ནའོ། །གནས་མལ་དུ་མ་
-221



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མནོད་པར་རིག་པ་ཉིད་དོ། །དེས་ཅི་དགར་གནས་པར་བྱ་བ་ཉིད་དོ། །རྒྱལ་བ་ནི་མི་མཐུན་
པར་བྱེད་པ་ཉིད་མ་ཡིན་ནོ། ཁ་སྐོང་བར་བྱེད་པ་ཉིད་མ་ཡིན་ནོ། །དེས་བྱ་བ་ལས་མ་ཡིན་
པས་མི་འཆགས་སོ། །ཚིག་ཕལ་ཆེར་བྱས་པ་ཉིད་ན་བྱས་པ་ཉིད་དོ། །འོག་མ་མེད་པ་ལའོ། །
མཚན་མ་དག་མ་བརྗོད་པ་ཉིད་ནི་མ་བཅད་པ་ཉིད་ཡིན་ནོ། །སྤོ་བ་བྱེད་པས་ནི་ཉེ་བར་
གནས་པའི་སྡོམ་པ་ལས་གཞན་པའོ། །སྨྱོན་པས་བཏོན་པ་ཡང་ངོ༌། །དབྱེན་རྗེས་སུ་བསྒྲུབ་
པ་ནི་གསོལ་བ་དང་འདྲའོ། །འདི་ལ་མཚན་མི་མཐུན་པ་ཉིད་ནི་ཡན་ལག་མ་ཡིན་ནོ། །
བཞད་གད་ཀྱི་དངོས་པོས་ནི་གང་གིར་ཡང་མི་འགྱུར་རོ། །མི་འཆགས་པའི་བློས་དབྱེན་བྱེད་
པ་དང་གནས་ནས་འབྱིན་པ་དག་ནི་སྦོམ་པོའོ། །དགེ་འདུན་དུ་མ་གྱུར་པ་ཉིད་ན་ཉེས་བྱས་
སོ། །ཐ་དད་པར་གནས་པ་དག་ལས་གཞན་པ་ཁ་བསྐོང་བར་འོས་པ་མ་ཡིན་པ་དག་གི་
ཚོགས་ཀྱིས་གསོལ་བ་དང་བརྗོད་པ་དག་ནི་མ་ཡིན་ནོ། །རང་གི་འོས་པའི་དགེ་འདུན་གྱིས་
ཉམས་སུ་མྱོང་བ་མ་གྲུབ་པ་ཉིད་ནི་མ་ཡིན་ནོ། །གསོལ་བ་ཐོས་ན་དེ་གྲུབ་པ་ཉིད་ཡིན་ནོ། །
སྐལ་བ་དང་ལྡན་པའི་རང་བཞིན་ཅན་ལ་མངག་པ་འདྲ་བས་རབ་ཏུ་འབྱིན་དུ་འཇུག་པ་ནི་ཆོ་
ག་མ་ཡིན་པ་པ་མ་ཡིན་ནོ། །མངག་པ་དེས་དེའི་སྐབས་རྗེས་སུ་བསྒྲུབ་པར་བྱའོ། །བུད་མེད་ལ་
ནི་བུད་མེད་དང་སྐྱེས་པས་ཀྱང་ངོ༌། །སྐྱེས་པ་ལ་ནི་སྐྱེས་པ་ཁོ་ནས་སོ། །གསོལ་བ་དང་ཁས་
བླང་བ་དག་དེའི་མིང་ཁོ་ནས་བྱའོ། །བསྙེན་པར་རྫོགས་པ་མན་ཆད་གོང་མ་ཡང་ངོ༌། །མི་
ནོད་ན་སྦྱིན་པ་ཉིད་མ་ཡིན་ནོ། །དེ་ལ་གསོལ་བ་ཉམས་སོ། །སྔར་བཞམས་ཏེ་བསྒོ་བ་ནི་ཆོ་
ག་ཉིད་ཡིན་ནོ། །གནས་ནས་དབྱུང་བ་ལ་ཡང་དེ་བཞིན་ནོ། །དགོངས་སུ་གསོལ་ཞེས་བྱ་བ་
ལ་སོགས་པ་ལ་ནི་ཕ་རོལ་གྱི་སེམས་གཏད་པ་ཉིད་གཙོ་བོ་ཡིན་ནོ། །དོན་གྱི་སྐབས་དག་གི་
གོ་རིམ་འཁྲུགས་པས་ནི་མི་འཆགས་པ་མ་ཡིན་ནོ། །དེ་ནི་མི་བྱ་བ་ཉིད་དོ། །མཚན་གཞན་ལ་འ
བརྟེན་པས་ནི་མ་ཡིན་ནོ། །དགེ་སློང་དང་དགེ་སློང་མ་ཉིད་དག་གིས་ལས་གཞན་བྱེད་པ་མ་
-222



འདུལ་བ་མདོ་རྩ་བ།
ཡིན་ནོ། །ལས་ཀྱི་གཞི་ཞུ་བ་ལ་སོགས་པའི་སྐབས་སོ། །ལས་ཀྱི་གཞི་རྫོགས་སོ།། །།
༈ གཞི་མ་ཞི་བར་ཤེས་ནས་གླེང་བ་པོས་སོ་སོར་ཤེས་པར་བྱས་ཤིང་མངོན་སུམ་
དུ་འཇོག་པ་ལ་ནན་ཏུར་གྱི་ལས་བྱའོ། །གླེང་བ་པོ་རང་མ་བྱུང་ན་དགེ་འདུན་གྱིས་བསླང་བར་
བྱའོ། །འདུ་བ་མི་སྟེར་ན་གྲགས་པ་ཙམ་གྱིས་སོ། །མ་མཐོང་བ་ལ་ནི་ཁས་ལེན་པ་ཡན་ལག་
མ་ཡིན་ཏེ། ཡོད་པ་ཉིད་རྣམ་པར་བཤིག་པའི་ཕྱིར་རོ། །སྐབས་མི་འབྱེད་ན་ཡང་མི་རིགས་
པའི་ཕྱིར་རོ། །གླེང་བ་པོ་རང་མ་ལངས་ན་བསྐོ་བས་བསླང་བར་བྱའོ། །གཤེ་བ་དང་ཁྲོ་བ་
དང་སྤྲོ་བ་ཉིད་དང་། དགེ་འདུན་གྱི་རྙེད་པ་མེད་པ་དང་གནས་མེད་པར་བྱ་བར་སེམས་པ་
ཉིད་དང་། བླའི་གྲྭ་དང་འོག་གཟུ་དང་ཉེ་དུའི་གང་ཟག་རྟེན་ཉིད་དང་། དགེ་འདུན་རྟེན་མ་
ཡིན་པ་ཉིད་དུ་མི་འཛིན་པ་དང་། ཁྱིམ་པ་དང་མུ་སྟེགས་ཅན་གྱི་རྒྱལ་མཚན་འཆང་བ་དང་།
མུ་སྟེགས་ཅན་ལ་བརྟེན་པ་དང་། ཆོ་ག་མ་ཡིན་པ་སྤྱོད་པ་དང་། དགེ་སློང་གི་བསླབ་པ་ལ་
སློབ་པར་མི་བྱེད་པ་དང་། སྐྲ་འགྲེང་བར་གྱུར་པ་དང་། སྐྲ་འཕྱར་བར་གྱུར་བ་དང་། དགེ་
འདུན་ལ་སྤུ་སྙོལ་བར་བྱེད་པ་དང་། འབྱུང་བ་བསྐྱོད་པ་དང་མཚུངས་པར་ཉེ་བར་སྟོན་པ་
དང༌། རྒྱུ་ལས་ཕྱིར་ལྡོག་པ་དང་། བཟོད་པ་གསོལ་བ་ལའོ། །ལས་སྦྱིན་པ་དང་དབྱུང་བ་དང་
བསྙེན་པར་རྫོགས་པར་བྱ་བ་དང་གཞིག་པ་དང་བསྲང་བ་ཡང་ངོ༌། །འཐབ་ཀྲོལ་བྱེད་པ་ལ་
ལས་ཀྱིས་བསྡིགས་པར་བྱའོ། །དགེ་འདུན་ལྷག་མའི་ལྟུང་བ་ཕྱིར་མི་འཆོས་པར་རྒྱུན་དུ་བྱེད་
པ་ལ་ནི་སྨད་པའོ། ཁྱིམ་སུན་འབྱིན་པ་ལ་ནི་བསྐྲད་པའོ། །དེའི་ཕྱིར་འདུ་བ་མི་སྦྱིན་པ་དང་
སྐབས་མི་འབྱེད་པ་དག་ལ་ཡང་ངོ་། །དེ་མ་མཐོང་ངོ་ཞེས་ཟེར་ན་ཡང་ངོ་། ཁྱིམ་པ་ལ་བརྙས་
ཐབས་བྱེད་པ་ལ་ནི་ཕྱིར་འགྱེད་པའོ། །འདི་ལ་བཟོད་པ་གསོལ་བའི་ལས་ཀྱི་གནས་སུ་དེ་ལ་
བཟོད་པ་གསོལ་དུ་གཞུག་གོ །ལྟུང་བ་གྲགས་པ་ཕྱིར་མ་བཅོས་པ་བསྡམས་པས་ཕྱིར་བཅོས་
སུ་མི་རུང་བ་དང་། མ་མཐོང་ངོ་ཞེས་ཟེར་ཞིང་ཕྱིར་འཆོས་པ་རྗེས་སུ་བསྒྲུབ་པར་མི་འདོད་པ་
-223



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དང་། སྡིག་པ་ཅན་གྱི་ལྟ་བའི་རྣམ་པ་མི་གཏོང་བ་ནི་གནས་ནས་དབྱུང་བར་བྱའོ། །འདི་ཉིད་
དུ་ལྟུང་བ་འདི་ཕྱིར་བཅོས་པར་གྱིས་ཤིག །དགེ་འདུན་འདི་ཉིད་ཀྱིས་ཁྱོད་བག་ཡངས་སུ་
བྱེད་པར་འགྱུར་རོ་ཞེས་བརྗོད་པར་བྱའོ། །ལྟུང་བ་བཅབ་པར་མི་བྱའོ། །ཐ་ན་མིང་གོ་བར་བྱ་
བ་ཉིད་དོ། །ཉེས་བྱས་ནི་གང་ཡང་རུང་བས་སོ། །རང་བཞིན་དུ་གནས་པ་ལའོ། །ལྟ་བ་ཐ་མི་
དད་པ་ལའོ། །བསྙེན་པར་རྫོགས་པ་དང་བཅས་པ་ལའོ། །མཚན་མཐུན་པ་ལའོ། །དེ་ཉིད་
ལ་འདི་དང་འོག་མ་དང་བཅས་ཏེའོ། །རབ་ཏུ་བྱུང་བ་བསྙེན་པར་མ་རྫོགས་པ་དག་ནི་བསྙེན་
པར་རྫོགས་པའི་དགེ་འདུན་གྱིས་ཡོངས་སུ་བཟུང་བ་ཙམ་ཡིན་པའི་ཕྱིར་རོ། །ཆོས་འདི་པ་ལ་
དེ་བྱས་ན་བྱས་པ་ཉིད་དོ། །མཚམས་གཞན་ན་གནས་པ་ལ་ཡང་ངོ༌། །བསྒོ་བ་ལས་བྱུང་བ་
རྣམས་ནི་དགེ་འདུན་ཐམས་ཅད་ལའོ། །སོ་སོར་བཤགས་པར་བྱ་བ་ནི་གནས་དེར་ཚོགས་པ་
ལའོ། །ཚེ་དང་ལྡན་པ་དག་བདག་ལ་སྨད་པའི་གནས་མི་རིགས་པ་སོ་སོར་བཤགས་པར་བྱ་
བ་བྱུང་གི་ཆོས་དེ་སོ་སོར་འཆགས་སོ། །ཞེས་སོ། །དེ་ནི་སྔགས་དང་འདྲ་བ་མ་ཡིན་ནོ། །ཡིད་
ཀྱི་དེ་ལས་ནི་བསྡམ་པ་བྱ་བས་ལྡང་ངོ་། །གཞན་ལས་དེ་དང་བཅས་པའི་བཤགས་པའོ། །དེ་
གཅིག་པུ་ལྟ་བ་ཐ་མི་དད་པ་ལའོ། ཁ་ན་མ་ཐོ་བ་མི་མཐུན་པ་ལའོ། །སྡེ་ཚན་ལས་སོ། །མེད་
ན་ལྟུང་བ་ལས་སོ། །སྤང་བ་ལས་ནི་སྤངས་པ་དང་བྲལ་བ་སྔོན་དུ་བཏང་བ་ལས་སོ། །ལྷག་
མ་དང་བཅས་པར་གཏོགས་པའི་སྦོམ་པོ་ལྕི་བ་ལས་ནི་དགེ་འདུན་ལྔ་ལ་སོགས་པ་ཐམས་
ཅད་ལའོ། །ལྷག་མ་མེད་པར་གཏོགས་པའི་སྦོམ་པོ་ལྕི་བ་ལས་ནི་མ་བཅད་པ་ལྷག་པ་ལའོ།།
ཡང་བ་དེ་ལས་ནི་བཞི་ལ་སོགས་པ་ལའོ། །མཐར་དེ་ལ་བཙལ་བ་རྐྱེན་མ་འབྱོར་བ་ཉིད་ན་
ལས་བྱས་པ་དང་འདྲའོ། །སྨྱོས་པས་བྱས་པ་དེས་ཕྱིར་སངས་པ་ན་འདུ་ཤེས་པ་ནི་ཉེས་བྱས་
དང་འདྲ་བ་ཉིད་དོ། །མིང་དང་རིགས་དང་ལྡན་པར་བརྗོད་ན་ལྟུང་བ་ལས་སོ། །དགེ་འདུན་
ལྷག་མ་ལ་ནི་དུས་འདི་སྲིད་ཅིག་བཅབས་པ་ཉིད་དམ་མ་བཅབས་པ་ཉིད་དང་ངོ་། །དེ་ལས་བ
-224



འདུལ་བ་མདོ་རྩ་བ།
བསླང་བ་བྱེད་པ་ནི་དབྱུང་བའོ། །དགེ་འདུན་ལས་ཞག་དྲུག་མགུ་བར་བྱ་བ་མནོས་ཏེ་སྤྱད་
པའོ། །དགེ་སློང་མས་ནི་ཟླ་བ་ཕྱེད་དོ། །ལྕི་བའི་ཆོས་ལས་འདས་ན་ཡང་དེ་སྤྱད་པར་བྱ་བ་
ཉིད་ཡིན་ནོ། །བཅབས་པའི་ཉེས་པ་མེད་ན་དེ་འཆགས་སོ། །སྤོ་བས་དེ་མེད་པར་འགྱུར་རོ།།
དགེ་འདུན་ལས་དུས་དེ་སྲིད་དེ་མནོས་ཏེའོ། །དེ་གཉིས་བྱེད་པ་ཉིད་ན་དགེ་འདུན་ལྷག་མ་དེ་
བྱུང་ན་མནོས་ཏེ་བྱས་པ་དེ་གཉིས་ཞིག་པས་དེའི་ཕྱིར་གཞི་ནས་བརྩམས་པ་ཉིད་སྦྱིན་ནོ། །
བརྩམས་པ་ནི་མཐར་ཐུག་པར་བྱ་བ་དང་འདྲའོ། །དེའི་ཕྱིར་མ་ཆགས་ན་དེའི་ཚེ་དང་པོའི་
ཡང་ཐ་དད་པར་བླང་བར་བྱ་བ་ཉིད་དོ། །བར་མ་དེ་ཕྱིར་བཅོས་པར་བྱའོ། །དེའི་ཕྱིར་དེའི་
དོན་དུ་ཡང་བརྟེན་པར་བྱ་བ་ཉིད་དོ། །དེ་བཅབས་པའི་དུས་ལྷག་པ་ཡང་དེར་གཞུག་པར་
ཉིད་དོ། །དེ་གཉིས་ལས་ཀྱིས་སྦྱིན་ནོ། །དབྱུང་བ་ཡང་ངོ༌། །དེར་བསྡིགས་པ་ཡང་ངོ༌། །
གསོལ་བ་དང་ལས་བརྗོད་པ་དང་པོའི་བར་དུའོ། །རྩྭ་བཀྲམ་པ་ལྟ་བུར་འགྱེལ་བ་ལའོ། །
གཟེངས་བསྟོད་པ་ཡང་ངོ༌། །བརྗོད་པ་བྱས་མ་ཐག་ཏུའོ། །ཕྱིར་བཅོས་པའི་གཞི་གཞིར་
གཏོགས་པའོ། །
ཚུལ་ཁྲིམས་འཆལ་བ་བསྐྲད་པར་བྱའོ། །འདི་ལ་དགེ་འདུན་དབང་ངོ་། །དེ་
དེས་ཡལ་བར་མི་དོར་རོ། །བསྙིལ་བ་ལ་བཟོད་པར་བྱ་བ་ཉིད་དོ། །ནན་ཏུར་བྱེད་པ་དག་
གིས་མ་བསྐོས་ན་ནན་ཏུར་བྱས་པ་ལ་བཟོད་པ་མི་འཆགས་སོ། །བསྐྱེད་པས་སུན་ཕྱུང་བའི་
གནས་སུ་གནས་པར་མི་བྱ་བ་ཉིད་དོ། །གནས་ནས་ཕྱུང་བ་ཐམས་ཅད་ལ་གནས་པར་བྱ་བ་
མ་ཡིན་པ་ཉིད་དང་ལོངས་སྤྱད་པར་བྱ་བ་མ་ཡིན་པ་ཉིད་དོ། །འདི་ལ་འདུ་ཤེས་ཀྱིས་རྣམ་
པར་གཞག་གོ །བྱེ་བ་ཉིད་ན་དེ་གཉིས་ཆོས་མ་ཡིན་པའི་ཕྱོགས་དང་ཅིག་ཤོས་སུ་ཡིན་གྱི་
ཅིག་ཤོས་དང་ནི་མ་ཡིན་ནོ། །ནན་ཏུར་བྱས་པ་གཞན་དག་ལ་དེ་གཉིས་མི་བྱའོ། །དེས་
འགྲོགས་བཤེས་ལ་བརྟེན་ཏེ་གནས་པར་བྱ་བ་ཉིད་དོ། །ནན་ཏུར་བྱས་པས་སམ་ཉམས་པ་
-225



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྐྲད་པར་བྱ་བས་འགྱུར་བ་བརྟེན་ན་ཡོ་བྱད་ཀྱང་ཕྱུང་སྟེ་དོར་རོ། །མཐུས་ཀྱང་བསྐྲད་པར་
བྱའོ། །འཇུས་པ་གཅད་པར་བྱའོ། །དེ་ཇིབ་པའི་ཆོས་ཅན་མ་ཡིན་ན་དབྱུང་ངོ་། །དགེ་འདུན་
གྱིས་ཕྱིར་བཅོས་སོ། །བཅོལ་ཏེའོ། །མ་གྲུབ་ན་གཙུག་ལག་ཁང་གི་རྫས་ཀྱིས་སོ། །འཐབ་
ཀྲོལ་བྱེད་པ་བསྐྲད་པ་ནི་གཟུང་བར་མི་བྱའོ། །འཐབ་ཀྲོལ་ལས་འབད་པ་མ་ལོག་ན་ཉེ་བར་
ཞི་བར་བྱ་བའི་ཕྱིར་གནས་ནས་དབྱུང་བར་བྱའོ། །རྣམ་པར་གཏན་ལ་འབེབས་པ་ལས་གྱུར་
པ་ལ་ཉེ་བར་ཞི་བས་སོ། །གནས་པ་ལ་གནས་ཀྱིས་འབད་པར་བྱའོ། །འཐབ་ཀྲོལ་གྱི་རྒྱུ་ཉེ་
བར་བསྒྲུབ་པ་ཡང་གནས་ནས་དབྱུང་བར་བྱ་བ་ཉིད་དོ། །དགེ་སློང་མ་རྣམས་དང་འདྲེ་ཞིང་
གནས་པ་ལ་ཡང་གནས་ནས་དབྱུང་བར་བྱའོ། །འདིས་གནས་ནས་ཕྱུང་བ་ལ་དགེ་སློང་མས་
ཕྱག་བྱ་བའི་འོས་མ་ཡིན་པའི་སྡོམ་པ་བྱའོ། །ནན་ཏུར་གྱི་རྒྱུ་གཞན་ལ་དེའི་ཆེད་དུ་བསམ་
པས་གཞན་བྱེད་པ་ནི་འཆགས་སོ། །གཞན་དུ་ན་མི་འཆགས་སོ། །གཞན་ལ་ཉམས་སོ། །
གནས་ནས་ཕྱུང་བ་ལ་ནི་མི་འཆགས་སོ། །ཤེས་པ་དང་བསོད་ནམས་ཆེན་པོ་དང་མདོ་སྡེ་དང་
འདུལ་བ་དང་མ་མོ་འཛིན་པ་དང་ཐོས་པ་དང་ཕྱོགས་དང་འཁོར་མང་བ་དག་ལ་ནི་སྦོམ་པོའོ།
ཁྱིམ་པ་ནི་དཔེའོ། །དེ་དགེ་སློང་ལ་སོགས་པ་ལྔ་པོ་དག་ལ་བརྙས་ཐབས་བྱེད་པ་ལ་ཡང་ཕྱིར་
འགྱེད་པའོ། ཁྲོ་བ་ནི་བརྙས་ཐབས་མ་ཡིན་པ་མ་ཡིན་ནོ། །ནན་ཏུར་གྱི་ལས་དག་ཐུན་མོང་
མ་ཡིན་པར་དོགས་པར་མི་བྱའོ། །རབ་ཏུ་བྱུང་ཞིང་བསྙེན་པར་མ་རྫོགས་པ་ལ་ཡང་དེ་དག་
བྱ་བ་ཉིད་དོ། ཁྱིམ་པ་ལ་མི་བྱའོ། །དགེ་སློང་ལ་ཕམ་པར་འགྱུར་བ་ཡང་དག་པ་མ་ཡིན་པས་
སྐུར་པ་དང་གཤེ་བ་དང་སྤྱོ་བ་ལ་ལྷུང་བཟེད་ཁས་དབུབ་པར་བྱའོ། །རྣམ་པར་བཞག་པར་བྱ་
བས་སོ། །གསོལ་བས་སོ། །ལྷུང་བཟེད་ཁས་སྦུབས་པའི་ཁྱིམ་དུ་འགྲོ་བར་མི་བྱའོ། །སྟན་
ལ་འདུག་པར་མི་བྱའོ། །སྦྱིན་པར་བྱ་བའི་ཆོས་བཤམས་པ་ལ་ཡོངས་སུ་ལོངས་སྤྱད་པར་མི་
བྱའོ། །བསོད་སྙོམས་བླང་བར་མི་བྱའོ། །ཆོས་བསྟན་པར་མི་བྱའོ། །གང་དུ་ལས་བྱ་བ་དེར་
-226



འདུལ་བ་མདོ་རྩ་བ།
གཏོགས་པ་དག་ལ་ལྷུང་བཟེད་ཁས་སྦུབས་པ་ཡིན་ནོ། །ཐ་ན་གནས་ནས་ཕྱུང་བ་ཕན་ཆད་
རང་གི་ཕྱོགས་དང་མཐུན་པ་མ་ཡིན་པའི་ཁྱིམ་དུ་དེ་མི་འཆགས་སོ། །དེ་འགའ་ཞིག་གིས་གོ་
བར་བྱའོ། །བཟོད་པ་གསོལ་བ་དང་ལྡན་ན་གསོལ་བས་བཟློག་པར་བྱའོ། །བཅབས་པའི་
སེམས་མ་སྐྱེས་ན་མཐའ་ལས་ལྡང་བར་འགྱུར་རོ། །བསླབ་པ་སྤྱོད་པས་སོ། །དེ་ཐོབ་པས་
སོ། །དགེ་འདུན་ལས་སོ། །ལས་ཀྱིས་སྦྱིན་ནོ། །ཇི་སྲིད་འཚོ་བའི་བར་དུའོ། །ངོ་ཚ་དང་ལྡན་
པ་དང་། མདོ་སྡེ་འཛིན་པ་དང་། འདུལ་བ་འཛིན་པ་དང་། མ་མོ་འཛིན་པ་དང་། ཤེས་པས་
ནི་གཅིག་གི་མདུན་དུ་བཤགས་པས་དགེ་འདུན་ལྷག་མ་ལས་ལྡང་ངོ་། །བསམ་པས་ལྟུང་བ་
ལས་ལྡང་གི་ཆད་པའི་ལས་ཀྱིས་ནི་མ་ཡིན་ནོ། །འདིར་མིང་ནི་ལྟུང་བྱེད་ཀྱི་སྡེ་ཚན་ལས་མིང་
ངོ༌། །བྱུང་བ་ནི་རིགས་སོ། །ཕྱིར་བཅོས་པའི་གཞི་ཞུ་བ་ལ་སོགས་པའི་སྐབས་སོ། །ཕྱིར་
བཅོས་པའི་གཞི་རྫོགས་སོ།། །།
༈ འདི་ལ་དགེ་འདུན་ལྷག་མ་མི་ཤེས་པ་ཉིད་དང་། བཅབས་པའི་སེམས་མ་
བཞག་པས་བརྗེད་པ་དང་། བྱས་སམ་མ་བྱས་ཅི་ཞིག་ཇི་ལྟ་བུ་ཞིག་ཅེས་དྲན་པར་མི་ནུས་པ་
པ
ཉིད་དང་། བསྙེན་པར་མ་རྫོགས་པ་ཉིད་དང་། གནས་ནས་ཕྱུང་བ་ཉིད་ལ་འཆབ་པ་མི་
འབྱུང་ངོ༌། །ཐ་སྙད་དུ་རུང་བའི་འདུ་ཤེས་ལས་ཉམས་པ་ཉིད་ལ་ནི་ཕམ་པར་འགྱུར་པ་མན་
ཆད་ཀྱི་ལྟུང་བ་ཡང་མི་འབྱུང་ངོ་། །མ་བཅས་པ་ཉིད་ལ་ཡང་ངོ་། །མི་ཤེས་པ་ཉིད་ལ་མ་ཡིན་
ནོ། །མངོན་པར་ཡིད་མི་ཆེས་པ་ཉིད་ལ་ཡང་ངོ་། །མངོན་པར་མི་ཤེས་པ་ཉིད་དུ་འདུ་ཤེས་པ་
ཡང་ངོ་། །ས་གཞན་ན་གནས་པ་ཉིད་ལ་ནི་སྔ་མ་ཡང་ངོ༌། །འཆབ་པ་ལ་དགེ་འདུན་ལྷག་མ་
ཉིད་ལ་ཡིད་གཉིས་ཟ་བ་ནི་ཤེས་པ་དང་འདྲའོ། །ས་གང་ལ་འཆབ་པ་མི་འབྱུང་བ་དེ་སྤྱད་པ་
ཡང་ངོ༌། །མ་གུས་པས་སྤྱོད་པ་གཏོང་ན་ཉེས་བྱས་སོ། །དེ་ལ་དེའི་སྡེ་པ་ལྷག་པར་སྤྱོད་པ་
ཡང་ངོ༌། །ཡོད་ལ་ཕྱིར་མི་འཆོས་ན་ཡང་ངོ༌། །མི་སྤྱོད་པའི་ས་ནས་ཕྱིར་འོངས་པ་ནི་དེའི་པ
-227



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནས་སྐབས་ཉིད་ཡིན་ནོ། །སྦྱངས་པའི་གཞི་ལ་ལྷག་མ་རྗེས་སུ་བསྒྲུབ་བོ། །བཅབས་པའི་
དུས་ངེས་པར་མི་ཤེས་ན་ཉུང་བ་ཉིད་དུ་མི་འགྱུར་བ་ལ་བརྟེན་པར་བྱའོ། །སྤྱད་པར་བྱ་བ་
ཉིད་ལ་དག་པའི་མཐའ་ཅན་ཉིད་ཀྱི་བྱེ་བྲག་གིའོ། །དག་པའི་མཐའ་ཅན་ཟླ་བ་བཞི་ལའོ། །
བཅབས་པ་ནི་དཔག་ཏུ་མེད་པ་ལའོ། །བསམ་བཞིན་དུ་ཁུ་བ་ཕྱུང་བ་ལས་བྱུང་བ་དཔག་ཏུ་
མེད་པར་ཞེས་སོ། །འདི་ལ་ཇི་སྙེད་སེམས་པ་དེ་སྙེད་དུ་གཏོགས་པ་ཉིད་རྗེས་སུ་བསྒྲུབ་བོ། །
ངེས་པར་མི་ཤེས་ན་དེ་དཔག་ཏུ་མེད་པ་ལ་བརྟེན་པར་བྱའོ། །མང་པོ་ཉིད་ལ་ནི་ཚད་ཤིན་ཏུ་
མང་པོ་དང་ལྡན་པ་ཞེས་བྱའོ། །དུས་རྣམས་ནི་ལྷག་པས་སོ། །མིང་དག་ལ་ནི་སོགས་པ་དང་
ལྡན་པ་ཉིད་དུའོ། །ལྕི་བ་ཉིད་དང་བསམ་པ་དྲག་པོས་བྱས་པ་ཉིད་དག་ནི་དང་པོ་ཉིད་དུའོ། །
སྤྱོད་པ་ལ་སྔོན་བྱུང་བ་གཞན་ཕྱིར་གསོ་བར་འདོད་པ་སྐྱེས་ན་ཐ་དད་པར་སྦྱིན་ཅིང་གཅིག་
ཅར་སྤྱད་དོ། །དེ་བཅབས་པ་ཉིད་ཡིན་ན་མགུ་བར་བྱ་བ་མི་སྲིད་དོ། །དུས་དང་དུས་མ་ཡིན་
པ་བསྡུས་པ་འབྱུང་བའི་གཞིའོ། །ཉིན་མཚན་གྱི་ཐ་མའི་ཆ་མ་ཡིན་པ་ལ་འཆབ་པ་མི་འབྱུང་
ངོ༌། །བརྗོད་པའི་ཡན་ལག་མེད་ན་དེའི་སེམས་མ་ཡིན་པ་ཉིད་འཆབ་པ་མ་ཡིན་ནོ། །བགྲོད་
དུ་མེད་དམ་སོང་བའི་དབང་ནི་མེད་པ་དང་འདྲ་བ་ཉིད་དོ། །དེའི་དོན་གྱི་དབང་གིས་བྱས་པ་
ཡང་ངོ༌། །དོན་མེད་པས་ནི་ཉེས་བྱས་སོ། །མཐའི་མདུན་རོལ་དུ་ཡང་ངོ་། །འཆབ་པའི་
སེམས་མ་བཏང་བ་ཉིད་ནི་དེའི་སེམས་ཉིད་ཡིན་ནོ། །དགེ་སློང་ཕམ་པར་གྱུར་པས་ལྟུང་བ་
ཕྱིར་མ་བཅོས་པ་ལ་ཉེས་པ་མེད་དོ། །དུས་དང་དུས་མ་ཡིན་པ་བསྡུས་པ་འབྱུང་བའི་གཞི་ཞུ་
བའི་སྐབས་སོ། །དུས་དང་དུས་མ་ཡིན་པ་བསྡུས་པ་འབྱུང་བའི་གཞི་རྫོགས་སོ།། །།
༈ སྤོ་བ་དང་མགུ་བར་བྱ་བ་སྤྱོད་པ་དག་གིས་དགེ་སློང་རང་བཞིན་དུ་གནས་པ་
ལས་མངོན་པར་སྨྲ་བ་དང་ཕྱག་དང་མངོན་དུ་ལྡང་བ་དང་ཐལ་མོ་སྦྱར་བ་དང་གུས་པའི་ལས་
དག་བདག་གིར་མི་བྱའོ། །དེ་གཉིས་ཀྱིས་མི་བྱ་བ་ཡང་གང་ཡིན་པ་དེའི་གནས་སྐབས་
-228



འདུལ་བ་མདོ་རྩ་བ།
，གཞན་དག་གིས་ཀྱང་དེ་དག་ལའོ། །དེ་དང་ལྷན་ཅིག་ཏུ་གོམ་པ་བསྲི་བ་ཉིད་ལས་གཞན་
པས་བཅག་པར་མི་བྱའོ། །སྟན་ཆེས་དམའ་བ་ཉིད་ལས་གཞན་པས་འདུག་པར་ཡང་ངོ༌། །
ཕྱི་བཞིན་འབྲང་བའི་དགེ་སྦྱོང་གི་བདག་ཉིད་ལས་གཞན་པས་ཁྱིམ་གཞན་དུ་འགྲོ་བར་ཡང་
ངོ་། །གཡོགས་མ་གཅིག་ཏུ་མལ་བཤམ་པར་མི་བྱའོ། །རབ་ཏུ་དབྱུང་བ་དང་བསྙེན་པར་
རྫོགས་པ་དང་གནས་སྦྱིན་པ་དང་དགེ་ཚུལ་ཉེ་བར་གཞག་པ་དག་མི་བྱའོ། །གསོལ་བ་དང་
བརྗོད་པ་དག་ཁས་མི་བླང་ངོ་། །ལས་བྱེད་པ་དང་དགེ་སློང་མའི་སྟོན་པ་དང་དགེ་འདུན་གྱི་
ཡིད་བརྟན་པར་བསྐོ་བ་ཡང་ངོ༌། །སྔར་བསྐོས་པས་ཀྱང་མི་བྱའོ། །དགེ་སློང་མ་རྣམས་ལ
བསྟན་པར་ཡང་མི་བྱའོ། །འདོན་པ་གཞན་ཡོད་ན་གསོ་སྦྱོང་ལ་སོ་སོར་ཐར་པ་གདོན་པར་མི་
བྱའོ། །དགེ་སློང་ལ་ཉམས་པས་གླེང་བར་མི་བྱའོ། །དགེ་འདུན་ལས་མ་བཀར་བ་ལའོ། །
བརྗོད་པ་དང་བཅས་པ་ཉིད་དང་ཕུར་པ་དང་བཅས་པ་ཉིད་དག་མི་བྱའོ། །གདམས་ངག་དང་
གསོ་སྦྱོང་དང་དགག་དབྱེ་དང་གསོལ་བ་དང་བརྗོད་པ་དག་བཞག་པར་མི་བྱའོ། །དེ་དང་པ
བརྟེན་པར་མི་བྱའོ། །ཆད་པ་དེའི་རྒྱུ་བྱེད་པ་སྤང་ངོ༌། །ཉེས་པ་གཞན་ཡང་ངོ༌། །ཚངས་པ་
མཚུངས་པར་སྤྱོད་པ་རྣམས་ལ་ཉེས་པ་དང་མཐུན་པ་ཉིད་མི་བྱའོ། །བརྟུལ་ཞུགས་སྙིང་པོ་
མེད་པར་འགྱུར་རོ་སྙམ་དུ་ཡིད་ལ་བྱའོ། །ནངས་པར་སྔར་ལངས་ཏེ་སྒོ་དབྱེ་བ་དང་མར་མེའི་
ཀོང་བུ་བསལ་བར་བྱའོ། །གཙུག་ལག་ཁང་དུ་ཆག་ཆག་དང་ཕྱག་དར་དང་ལྕི་བ་འཇམ་པོའི་
བྱུག་པས་བསྐུ་བ་དག་ཀྱང་ངོ༌། །བཤང་བ་དང་གཅི་བའི་སྐྱབས་དག་སྦྱང་ངོ་། །ས་འཕྱག་པ་
དང་དུས་དང་མཐུན་པའི་ཆུ་དག་བཞག་པར་བྱའོ། །ཝའི་ཁ་དག་བསལ་བར་བྱའོ། །སྟན་པ
བཤམ་མོ། །དུས་ཤེས་པར་བྱས་ཏེ་བདུག་སྤོས་དང་དེའི་པོག་ཕོར་དག་ཉེ་བར་བཞག་བགོ །
གལ་ཏེ་ནུས་པ་ཉིད་ཡིན་ན་སྟོན་པའི་ཡོན་ཏན་ཡང་དག་པར་བསྒྲག་གོ །གལ་ཏེ་མི་ནུས་ན་
སྨྲ་བ་པོ་ལ་བཅོལ་ལོ། །སྤྱི་བུངས་བཤམས་པ་ན་གཎྜི་བརྡུང་ངོ་། །གལ་ཏེ་དགེ་སློང་རྣམས་ཚ་ལོ
-229



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ན་བསིལ་ཡབ་བྱའོ། །དེ་དག་གིས་འདུག་པ་ལ་སོགས་པ་ནི་བསྙེན་པར་རྫོགས་པ་ཐམས་
ཅད་ཀྱི་མཐའ་ཉིད་དོ། །ཟས་ཀྱི་བྱ་བ་བྱས་ནས་སྟན་ཆ་དབེན་པར་བརྟུལ་ལོ། །ལྷུང་བཟེད་
ཀྱི་གཞི་དོར་རོ། །དུས་ཤེས་པར་བྱས་ཏེ་མཆོད་རྟེན་དག་གི་ཕྱག་དར་བྱའོ། །ལྕི་བ་འཇམ་
པོའི་བྱུག་པས་བསྐུའོ། །འདུ་བའི་དུས་སུ་སྟན་བཤམ་པ་ལ་སོགས་པ་ནས་ཡོན་ཏན་གྱི་
སྐབས་ཀྱི་བར་དག་གོ །གལ་ཏེ་ནུས་པ་ཉིད་ཡིན་ན་ཉི་མ་བརྗོད་པ་ཡང་ངོ༌། །གལ་ཏེ་མི་ནུས་
ན་དགེ་སློང་གཞན་ལ་བཅོལ་ལོ། །དགོང་ཀར་དུས་དང་མཐུན་པའི་ཆུས་དགེ་སློང་རྣམས་ཀྱི་
རྐང་པ་དག་བཀྲུའོ། །རྐང་པ་དག་ལ་བསྐུའོ། །མི་འདོད་ན་སྣུམ་དབུལ་ལོ། །དེ་ནི་གཙུག་
ལག་ཁང་ཐ་མར་འོས་པ་ཉིད་ཡིན་ནོ། །ཐམས་ཅད་དུ་རྙེད་པ་དབང་བ་ཉིད་ཡིན་ནོ། །དགེ་
བའི་ཕྱོགས་ལ་མི་གཡེལ་བར་བྱའོ། །འདི་ལ་དེའི་ངོ་བོ་ཉིད་ཚོལ་བ་བྱིན་པ་དང་བསླབ་པ
བྱིན་པ་དག་ཀྱང་དེ་དང་འདྲའོ། །གདོན་པར་མི་བྱའོ། །སྔ་མ་ནི་བཟོད་པ་གསོལ་བས་རང་
བཞིན་དུ་གནས་པ་འཐོབ་བོ། །འོག་མ་ནི་དགྲ་བཅོམ་པ་ཉིད་ཀྱིས་སོ། །སྒོ་དབྱེ་བ་ཡན་ཆད་
གཙུག་ལག་ཁང་ལ་སོགས་པ་ལ་སྤོ་བ་དང་ལྡན་པ་དང་སྤྱད་པ་དང་ལྡན་པ་གཉིས་ཀྱང་ངོ་། །
བསྡིགས་པ་དང་སྨད་པ་དང་བསྐྲད་པ་དང་ཕྱིར་འགྱེད་པ་དང་གནས་ནས་ཕྱུང་བ་དག་ཀྱང་དེ་
བཞིན་ནོ། །གདོན་པ་ནི་མི་བྱ་བ་ཉིད་དོ། །གཞན་དག་གིས་གནས་ནས་ཕྱུང་བ་སྤང་བར་བྱ་
བ་ཁོ་ནའོ། །དེའི་དུས་ཉིད་ཀྱི་རྒྱུ་ལས་བྱུང་བའི་རྙེད་པ་ཡང་མི་དབང་བ་ཉིད་ཡིན་ནོ། །བྱེ་བ་
བཞིན་ནོ། །བྱེ་བ་དག་ནི་ཆོས་མ་ཡིན་པའི་ཕྱོགས་དང་མཐུན་པ་ཡང་དེ་དང་འདྲའོ། །རང་
བཞིན་དུ་གནས་པ་མ་ཡིན་པ་དག་ལ་སྤོ་བ་དང་མགུ་བར་བྱ་བ་དང་བསླབ་པ་སྤྱོད་པ་དག་མི་
འཆགས་སོ། །དགེ་འདུན་མ་ཡིན་པ་ལ་ཡང་ངོ༌། །གནས་དེ་ན་འཁོད་པ་དག་ལས་ཡོངས་སུ་
བཅད་པ་དག་ལ་ཡང་ངོ༌། །མང་པོ་ཉིད་ཡོངས་སུ་སྤང་བར་མི་བྱའོ། །གནས་བརྟན་དང་སོ་
སོར་ཐར་པ་དང་བཅས་པ་ཉིད་དུ་འབད་པར་བྱའོ། །གང་ན་གཞན་གསུམ་ལ་སོགས་པ་དེ་
-230



འདུལ་བ་མདོ་རྩ་བ།
དག་གིས་མིང་རྣམ་པ་ཐམས་ཅད་སྤྱོད་པ་དེར་དེ་སྤྱད་པར་མི་བྱའོ། །དང་པོ་གཉིས་ཀྱིས་
གཞན་དུ་སྐྱ་རེངས་འཆར་བར་མི་བྱའོ། །འདུས་པའི་དགེ་འདུན་ལ་འདས་པ་དང་འབྱུང་བར་
འགྱུར་བ་བརྗོད་པར་བྱ་བ་ཉིད་དོ། །གལ་ཏེ་ཡུན་རིང་དུ་སྤྱད་པར་བྱ་བ་ཉིད་མ་ཡིན་ན་ཉིན་
རེ་ཞིང་ངོ༌། །འདི་ལ་གསུམ་མམ་བཞི་ཞིང་ངོ༌། །དེ་གཉིས་ལ་དོན་དེས་བརྙས་ཐབས་མི་
བྱའོ། །འཐབ་ཀྲོལ་བྱེད་པ་འོང་བ་ཐོས་ཤིང་། གལ་ཏེ་དེས་འཇིགས་ན་དགེ་འདུན་ཚོགས་
པའམ་གང་ཟག་ལ་ཕྱིར་བཏང་བར་བྱ་བ་ཉིད་ཡིན་ནོ། །འཇིགས་པ་དང་བྲལ་ན་དེ་ཉིད་དུ་
ཕྱིར་བླང་བར་བྱའོ། །ས་གཞན་ན་གནས་པའི་སྤྱོད་པའི་གཞིའོ། །
སྤོ་བ་དང་མགུ་བར་བྱ་བ་སྤྱོད་པས་རང་བཞིན་དུ་གནས་པ་དང་ལྷན་ཅིག་ཏུ་
གཡོགས་མ་གཅིག་པར་ཉལ་ན་ཉིན་མཚན་དེ་བཅད་དོ། །མཚམས་ཀྱི་ཕྱི་རོལ་དུ་ཡང་ངོ་། །
མ་བརྗོད་ན་ཡང་ངོ༌། །ཐོས་པར་བྱ་བ་དག་མཚམས་དེ་ན་ཉེ་བར་མི་འཁོད་ན་དེ་མི་འབྱུང་ངོ༌།།
ཉི་མ་དེ་ཉིད་ལ་ཕྱིར་འོངས་ན་མཚམས་གཞན་དུ་འགྲོ་བ་ལ་ཉེས་པ་མེད་དོ། །སྤོ་བ་བྱེད་པས་
སྤོ་བ་བྱེད་པ་དང་ལྷན་ཅིག་གཡོགས་མ་གཅིག་པར་ཉལ་བར་མི་བྱའོ། །དེ་དང་མུ་སྟེགས་
ཅན་གནས་པ་ལ་གནས་པ་དང་དེར་ལྷན་ཅིག་པ་ལ་ནི་ཉེས་པ་མེད་དོ། །ས་གཞན་ན་གནས་
པའི་སྤྱོད་པའི་གཞི་ཞུ་བའི་སྐབས་སོ། །ས་གཞན་ན་གནས་པའི་སྤྱོད་པའི་གཞི་རྫོགས་བ
སོ།། །།
༈ མ་གྲགས་པ་ནི་གཞི་ཉིད་མ་ཡིན་ནོ། །དགག་དབྱེ་བརྗོད་པ་རྫོགས་ན་དགག་དབྱེ་
བཞག་པ་མི་འཆགས་སོ། །བྱེད་པ་པོ་ནད་པ་དང་ལྡན་པ་ཉིད་ལ་དེ་བཞིན་ནོ། །མངགས་
པས་ཀྱང་ངོ༌། །ནད་པ་ཉིད་ལ་ཡང་ངོ་། །དེ་མནོད་པར་མི་བྱའོ། །ཚེ་དང་ལྡན་པ་ནད་པ་ནི་
སྦྱོར་བ་མི་བཟོད་པ་ཡིན་གྱི། ཁྱོད་སྡོད་ཅིག་ཅེའམ། ཚེ་དང་ལྡན་པ་ཕོ་ཉ་ནད་པ་དེ་ལ་ནི་
རྒལ་ཞིང་བརྟག་པ་མ་ཡིན་ནོ་ཞེས་ལན་གདབ་པར་བྱའོ། །བྱས་པ་དང་བྱེད་པའི་རང་གི་ངོ་
-231



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
aབོ་མ་རྟོགས་པ་ཉིད་ན་ཡང་གླེང་བ་མི་འཆགས་སོ། །ལྷག་མས་ཀྱང་དུས་མ་ཡིན་པར་འཇུག་
པར་མི་བྱའོ། །དྲན་པ་དང་ཤེས་བཞིན་ཉེ་བར་མ་བཞག་པར་མི་བྱའོ། །མཐའ་མ་ཡིན་པར་
མི་བྱའོ། །སྐབས་འབྱེད་དུ་མ་བཅུག་པར་མི་བྱའོ། །དགག་དབྱེ་ནི་དེ་ཉིད་ཡིན་ནོ། །མི་དྲན་
ན་དྲན་པར་བྱའོ། །དེ་མི་བྱེད་ན་དེ་ལ་བརྗོད་པ་དང་བཅས་པ་ཉིད་བྱའོ། །ཚེ་དང་ལྡན་པ་ཁྱོད་
ལ་བརྗོད་པ་དང་བཅས་པ་ཉིད་བྱས་ཀྱི། ཁྱོད་ཀྱིས་གནས་འདི་ནས་མ་ཞུས་པར་འགྲོ་བར་མི་
བྱའོ། ཁོ་བོ་ལ་ཚེ་དང་ལྡན་པ་ལ་བརྗོད་པའི་ཕྱིར་བསྡོགས་པ་ཡོད་དོ་ཞེས་སོ། །དེས་དུལ་
བར་མི་འགྱུར་ན་མི་གདམས་པ་ཉིད་དུའོ། །དེ་ལ་གཏམ་འདྲེ་བ་ལ་སོགས་པ་ཡང་བཟློག་
པར་བྱའོ། །དེ་ལྟ་ན་ཡང་གསོ་སྦྱོང་བཞག་གོ །དེས་ཀྱང་ན་དགག་དབྱེའོ། །འཇོག་པར་བྱེད་
པ་དག་གིས་བཞག་པ་དེ་དང་ལྷན་ཅིག་ཏུ་བྱ་བ་ཡང་འདིར་བཟོད་པ་ཡིན་ནོ། །སྐབས་ཕྱེ་བ་
ཉིད་ན་གལ་ཏེ་མཉེན་པ་ཉིད་མ་ཡིན་ན་ཕུར་པ་དང་བཅས་པ་བྱའོ། །གནས་འདིའམ་གཞན་
དུའམ་གཞིའམ་གང་ཡང་རུང་བ་ལ་འདོད་པས་སྨྲ་བར་བྱའོ། །ཞེས་བྱ་བ་དང་། ལྟུང་བ་
བཀལ་ཞིང་ཉེས་པ་བསྟན་ཏེ་བཏང་བས་སོ། །ཚུལ་ཁྲིམས་དང་ལྟ་བ་དང་ཆོ་ག་དང་འཚོ་བ་
ཉམས་པས་གླེང་བ་ལ་སོགས་པ་དེ་དག་ཐམས་ཅད་བྱེད་པ་ན་གཞི་དང་བཅས་པས་འཆགས་
སོ། །གཞི་ལེགས་པ་མ་ཡིན་པས་མི་བྱའོ། །འདི་ལ་དངོས་པོ་ལས་བདེན་པ་ཉིད་ཀྱིས་རྒྱུ་མ་
ཡིན་ནོ། །ཐོས་པ་ནི་རྣམ་པ་གསུམ་སྟེ། བྱ་བའི་མཚན་མ་དང༌། གཞན་ཕེབས་པར་སྨྲ་བ་
དང་། རང་གིས་རྗེས་སུ་ཐོས་པའོ། །ཡིད་མི་ཆེས་པ་ནི་གཞི་མ་ཡིན་ནོ། །ཡོངས་སུ་སྦྱང་བའི་
གཞིའོ། །ཤེས་པ་དུ་མ་ཉིད་ཡིན་ན་གླེང་བ་ལ་སོགས་པ་འདོད་པས་སོ། །དགག་དབྱེ་མ་ཡིན་
པར་དེ་བཞག་པར་མི་བྱའོ། །གསོ་སྦྱོང་མ་ཡིན་པར་དེ་མི་བྱའོ། །འཇོག་པར་བྱེད་པ་བུད་
མེད་ཉིད་ཀྱིས་གཞན་སྐྱེས་པའི་བཞག་པ་ཉིད་བྱེད་དམ་བྱས་པ་ཉིད་ན་བཞག་པ་ཉིད་མ་ཡིན་
ནོ། །རང་བཞིན་ཉམས་པས་ཀྱང་མ་ཡིན་ནོ། །ཚུལ་ཁྲིམས་མེད་པ་དང་གཅིག་པ་ཉིད་མ་
-232



འདུལ་བ་མདོ་རྩ་བ།
་ཡིན་པས་ཀྱང་མ་ཡིན་ནོ། །དེ་གཉིས་ཀྱང་མ་ཡིན་ནོ། །ཡོངས་སུ་སྦྱང་བའི་གཞི་ཞུ་བའི་
སྐབས་སོ། །ཡོངས་སུ་སྦྱང་བའི་གཞི་རྫོགས་སོ།། །།
༈ དགེ་འདུན་ཐ་དད་པ་ཉིད་དུ་ནུས་པ་ལ་མི་འདོད་པར་གླེང་བ་དང་གླེང་བར་བྱེད་
པ་ན་ལྡོག་པར་མི་བྱའོ། །འདའ་བར་བྱ་བ་གང་ན་མི་མཐུན་པ་ཡོད་པ་དེ་དང་ལྷན་ཅིག་ཏུ་
འཁོད་པར་མི་བྱའོ། །གཞན་དུ་ནི་གོ་གཉིས་སམ་གསུམ་གྱི་བར་དུ་བཅད་དོ། །དེས་གཅིག་
ཤོས་དང་ཡང་དེ་བཞིན་ནོ། །དེ་གཉིས་ཀྱི་གཙུག་ལག་ཁང་བར་དུ་ཆོད་པ་སྦྱིན་པར་བྱ་བ་
ཉིད་དང་མནོད་པར་བྱ་བ་ཉིད་དོ། །ཆོས་དང་འདུལ་བ་ལ་གལ་ཏེ་དེ་དང་ལྡན་པར་ཤེས་ནས་
ཆོས་མ་ཡིན་པ་ལ་མངོན་པར་ཞེན་པ་ལ་དགེ་འདུན་མཐུན་པ་མེད་དོ། །དེའི་ཕྱིར་དེ་ལས་
གཞན་པ་དག་དང་ཚོགས་ཏེ་ལས་བྱས་ན་ཡང་མི་འཆགས་ལ་ཕན་ཚུན་མི་མཐུན་པ་ཉིད་དུ་
ཡང་མི་འགྱུར་རོ། །དེ་དག་དེའི་མི་མཐུན་པའི་ཕྱོགས་དང་འཐབ་པར་གྱུར་པ་ཉིད་ན་ཆོས་
འདི་པ་དག་གིས་ཕྱག་མི་བྱ་བ་ཉིད་ཡིན་ནོ། །མངོན་དུ་ལྡང་བ་དང་སྟན་ལ་བོད་པ་དང་
གཏམ་འདྲེ་བ་དང་ཕེབས་པར་སྨྲ་བ་དང་ཀུན་དགའ་བར་འགྱུར་བ་དང་རྣམ་པར་ལྟ་བ་དང་
ཅུང་ཟད་ལྟ་བ་དག་ཀྱང་མི་བྱའོ། །ལག་པའི་ཐ་སྙད་ཀྱིས་གནས་མལ་ངན་པ་རྗེས་སུ་སྦྱིན་ནོ།
ཁ་ཅིག་ལས་ནི་ཚིག་གིས་ཐོས་པ་དང་བཅས་པར་གཞན་ལའོ་ཞེས་སོ། །གཙུག་ལག་ཁང་
མཇུག་ཏུའོ། ཁོ་བོ་ཅག་རྒན་ནོ་ཟེར་ན་ཁྱེད་ཅག་ཀྱང་བདག་ཅག་ཤཱཀྱའི་སྲས་ཀྱི་དགེ་སྦྱོང་
དག་ཡིན་ནོ་སྙམ་དུ་བདག་ཉིད་ཁས་འཆེའམ། ཁྱེད་ཅག་གང་དག་གི་སྤྱོད་ཚུལ་འདི་ལྟ་བུ་
དང་གཏམ་འདི་ལྟ་བུ་ལ་འདི་ཡང་མི་འཐོབ་པ་ཡིན་ན་ཁྱེད་ཀྱི་སྟོན་པ་ཐུགས་རྗེ་དང་ལྡན་པས་
དེས་ན་འདི་རྗེས་སུ་གནང་ངོ་ཞེས་གཞན་ལ་ལན་གདབ་པར་བྱའོ། །དགེ་སློང་མས་སྟན་
ལས་ལྡང་བ་དབྲི་བར་མི་བྱའོ། །དགེ་བསྙེན་གྱིས་བསོད་སྙོམས་དབུལ་བར་བྱའོ། །བཟོད་
པ་བྱས་པ་དེ་དག་ལ་མཐུན་པ་ཐོབ་པ་མེད་པར་མཐུན་པ་མི་འབྱུང་ངོ་། །གསོ་སྦྱོང་མེད་པར་པ
-233



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རང་བཞིན་དུ་གནས་པ་ཉིད་མི་འཐོབ་བོ། །དེ་བྱིན་ནས་བྱའོ། །དེ་ནི་ལས་ཀྱིས་སོ། །སྔ་མ་
ཡང་ངོ༌། །མཐུན་པ་དང་བཀྲ་ཤིས་དང་གནོད་པ་བྱུང་བའི་དོན་དུ་གསོ་སྦྱོང་བྱར་རུང་ངོ༌། །
འདི་ལ་དུས་དེ་ཁོ་ནའི་རྒྱུ་ཉིད་དུའོ། །ལས་བྱེ་བའི་གཞིའོ། །
ཆོས་མ་ཡིན་པ་སྨྲ་བ་དག་གིས་དབྱེ་བའི་སེམས་ཀྱིས་མཚམས་ཀྱི་ནང་དུ་ལས་ཐ་
དད་པར་བྱས་ན་དེ་བྱེ་བ་ཡིན་ནོ། །འདི་ལ་སོ་སོའི་རང་གི་ལས་འཆགས་སོ། །རང་གི་ཕྱོགས་
དང་མཐུན་པ་མ་ཡིན་པ་ལ་ནི་མི་འཆགས་སོ། །དགེ་འདུན་གྱི་ནི་ཆོས་སྨྲ་བས་བྱས་པ་ཉིད་ན་
བྱས་པ་ཉིད་ཡིན་ནོ། །འདི་ལ་གལ་ཏེ་གཟུ་བོ་དག་ཡོད་ན་དགེ་སློང་མ་རྣམས་ལ་བསྟན་པར་
བྱ་བ་ཉིད་ཡིན་ནོ། །དེ་དག་གིས་ནི་ཆོས་ཀྱི་ཕྱོགས་དང་མཐུན་པ་དག་གིས་མི་མཐུན་པ་ཉིད་
དོ། །རྗེས་སུ་ཞུགས་ན་དེ་ཉིད་ཉམས་སོ། །དེ་མི་བྱའོ། །དགེ་སློང་མའི་དགེ་འདུན་ཕྱོགས་
དང་གཞན་གྱི་ཕྱོགས་སུ་རྣམ་པར་གནས་པ་ལ་གདམས་བར་བྱ་བ་ཉིད་ཡིན་ནོ། །བྱེ་བ་ལ་ནི་
དེ་ལྟར་མ་ཡིན་ནོ། །གསོལ་བ་ན་མཐུན་པ་ཉིད་ལ་ངེས་པར་སྦྱར་བར་བྱ་བ་ཉིད་ཡིན་ནོ། །
དབྱར་གྱི་རྙེད་པ་ནི་ཆོས་སྨྲ་བ་དབང་བ་ཉིད་དོ། །གཉིས་ཀ་འདུས་པ་ལ་བྱེ་བྲག་ཏུ་མ་བྱས་
པར་བགོ་བཤའ་བྱ་བ་དགེ་འདུན་ལ་ཕུལ་བ་ཡང་ངོ་། །དེ་ལ་གལ་ཏེ་དགེ་འདུན་གྱི་ཚད་ཉིད་
ཡིན་ན་དེ་དག་གོ །གལ་ཏེ་ཉུང་བ་ཉིད་ཡིན་ལ་ཅིག་ཤོས་ནི་དེ་ཉིད་ཡིན་ན་གང་གི་ཕང་པར་
ཕུལ་བའོ། །གལ་ཏེ་གཉི་གའི་ན་གཉི་གའོ། །དེ་ལ་གང་ཟག་ལས་ཆ་ཉིད་ཡིན་གྱི་དགེ་འདུན་
ལས་མ་ཡིན་ནོ། །ལས་བྱེ་བའི་གཞི་ཞུ་བ་དང་བྲམ་ཟེའི་བུ་མོའི་སྐབས་སོ། །ལས་བྱེ་བའི་
གཞི་རྫོགས་སོ།། །།
༈ དགེ་འདུན་གྱི་དབྱེན་ནི་ཆོས་ལས་ཐ་དད་པའི་དངོས་པོར་གསོལ་བས་སམ་
དོན་དེས་ཚུལ་ཤིང་ལེན་དུ་འཇུག་པས་སོ། །དབྱེ་བར་བྱ་བ་དག་དགེ་འདུན་གྱི་ཚད་ཉིད་མ་
ཡིན་པ་དང་། མཚམས་ཀྱི་ནང་ན་གཞན་དགེ་འདུན་གྱི་ཚད་དག་ཀྱང་མེད་པ་ཡིན་ན་དེ་ནི་མི་
-234



འདུལ་བ་མདོ་རྩ་བ།
ལའཆགས་སོ། །ཆོས་དང་ཆོས་མ་ཡིན་པ། གཉིས་ཀ་དེ་བཞིན་དུ་ཤེས་ན་མཚམས་མེད་པའོ། །
དབྱེ་བ་ལ་ཆོས་སུ་འདུ་ཤེས་པས་ཀྱང་ངོ༌། །འཁོར་ལོ་དབྱེ་བའི་གཞིའོ། །
འདུལ་བའི་མདོ་བམ་པོ་དགུ་པ། འཁྲུག་ལོང་གི་རྒྱུ་བཞིའོ། །དངོས་པོའི་དེ་
བཞིན་ཉིད་ལ་ལོག་པར་བསྒྲུབ་པ་དང་། སྤོང་བ་དང་། ལྟུང་བ་དང་། བཅས་པ་ཉིད་དང༌།
ལས་ལ་མཐུན་པ་མི་སྦྱིན་པའོ། །རྒྱུ་དང་པོ་ལས་བྱུང་བ་ནི་རྒྱུད་གཅིག་ཏུ་བྱས་པས་ཉེ་བར་
ཞིའོ། །རྒྱུ་གཉིས་པ་ལས་བྱུང་བ་ནི་འདི་དང་དག་པ་སྦྱིན་པས་སོ། །རྒྱུ་གསུམ་པ་ལས་བྱུང་བ་
ནི་ཕྱིར་བཅོས་པ་དང་ངེས་པར་འཛིན་པ་ལ་སྦྱར་བ་ཉིད་སྦྱིན་པས་སོ། །ཐ་མ་ནི་སྦྱིན་དུ་
གཞུག་པས་སོ། །འགྱེད་པ་གཉིས་རང་གིས་མི་ནུས་ན་ཚོགས་པར་དབྱུང་བ་ དག་གིས་
ལེགས་པར་བསྒྲུབ་བོ། །དགེ་སློང་དག་གིས་སོ། །འདྲང་པ་དག་གིས་སོ། །དེ་གཉིས་སོ། །
གཅིག་ཡན་ཆད་ཀྱིས་སོ། །གཟུ་བོ་དག་ལ་འདྲང་བར་བྱའོ། །དེ་དག་དགེ་འདུན་གྱིས་གཏན་
དུ་བསྐོའོ། །འདིར་འཐབ་མོ་མི་བསྐྱེད་པ་བསྒོ་བར་བྱ་བ་ཉིད་དོ། །ངོ་ཚ་ཤེས་ཤིང་བསླབ་པ་
འདོད་པའོ། །འདུལ་བ་ལ་ཤིན་ཏུ་རྣམ་པར་ངེས་པའོ། །རྩོད་པ་འབྱུང་བ་སྤྱོད་པ་ལ་མཁས་
པའོ། །རྣམ་པར་ཞེན་པའོ། །བརྟན་ཞིང་ཉེས་རྩོམ་མེད་པར་འཇུག་པའོ། །སྙོམས་པའོ། །
བརྡ་ཕྲད་པའོ། །བརྡ་སྤྲོད་པར་བྱེད་པའོ། །མཁས་པའོ། །དེ་དག་གིས་ཉེ་བར་མ་ཞི་ན་དགེ་
འདུན་ལ་དབུལ་ལོ། །དེས་མ་ནུས་ན་གསལ་བ་དག་བསྐོའོ། །དགེ་འདུན་གྱི་ཚད་ལས་མི་
ཉུང་བ་དག་གོ །སྡེ་ཚན་དེས་མ་ནུས་ན་རང་གིས་གསལ་བ་དག་བསྐོ་བ་ཉིད་དོ། །མ་ནུས་
ཤིང་གཞན་མི་བྱེད་ན་གང་ལས་བླངས་པ་དེ་ལ་དབུལ་ལོ། །ཕྱིར་འོངས་ན་དགེ་འདུན་བཞི་
པོས་རྩོད་པ་སྦེད་པ་བསྐོའོ། །དེས་གནས་བརྟན་དང་བཅས་པའི་དགེ་འདུན་གཞན་ལ་
དབུལ་ལོ། །སྔར་བྱུང་བ་བརྗོད་དུས་ཟླ་བ་གསུམ་དུ་དབུལ་ལོ། །དེ་ནི་དེའོ། །ཕྱིར་ཕུལ་བ་ན་
དེས་མདོ་སྡེ་དང་འདུལ་བ་དང་མ་མོ་འཛིན་པ་དག་ལའོ། །ཟླ་བ་དྲུག་ཏུའོ། །དེ་དག་གིས་
-235



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནས་བརྟན་མཐུ་དང་ལྡན་པ་ལའོ། །ཐུག་པ་མེད་པར་རོ། །དེས་དེ་གཉིས་ལས་བདག་གིར་
བྱ་བ་ཐ་ན་འདག་རྫས་དག་དང་སོ་ཤིང་ཡན་ཆད་ཅུང་ཟད་ཀྱང་སྤང་བར་བྱའོ། །ལྷན་ཅིག་
འགྲེང་བ་དང་འདུག་པ་དང་། ལྷན་ཅིག་འཆག་སར་འཆགས་པ་དང་གཏམ་འདྲེ་བ་དང་
ཕེབས་པར་སྨྲ་བ་ཡང་ངོ༌། །རྗེས་སུ་འབྲང་ན་དེ་དག་ལ་འདི་སྐད་ཅེས་ཚེ་དང་ལྡན་པ་དག་
ཁྱེད་ཅག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ནས་འཐབ་པར་གྱུར།
མཚངས་འབྲུ་བར་གྱུར། རྩོད་པར་གྱུར། འགྱེད་པར་གྱུར་ཅིང་གནས་པ་ནི་མ་རྙེད་དེ་རྙེད་པ་
མ་ཡིན་ནོ། །ཉེས་པ་རྙེད་ཀྱི་ལེགས་པར་རྙེད་པ་མ་ཡིན་གྱི་ཚེ་དང་ལྡན་པ་དག་མ་འཐབས་
ཤིག །མཚངས་མ་འབྲུ་ཞིག །མ་རྩོད་ཅིག །མ་འགྱེད་ཅིག །འགྱེད་པ་གཉིས་ཀ་རྒྱལ་བ་
མེད་དོ། །རྒྱུག་པ་གཉིས་ཀ་རྒྱལ་བ་མེད་དོ། །གཅིག་རྒྱལ་གཅིག་ཕམ་དུ་འགྱུར་རོ་ཞེས་
བརྗོད་པར་བྱའོ། །ཆེས་མང་བའི་བློས་ལེགས་པར་གཞག་པ་ནི་ལེགས་པར་སྒྲུབ་པའི་རྣམ་
པ་གཞན་ཡིན་ནོ། །འདི་ནི་ཆོས་རྣམ་པར་གཏན་ལ་དབབ་པ་ལ་སྲིད་ཀྱི་ཚུལ་ཁྲིམས་རྣམ་
པར་གཏན་ལ་དབབ་པ་ལ་མི་སྲིད་དོ། །དེའི་སྐབས་ཀྱི་ཤེས་པ་ནི་འགྱེད་པ་གཉིས་དང་
འབྲེལ་བ་ཡིན་པའི་ཕྱིར་རོ། །རྒོལ་བ་དང་ཕྱིར་རྒོལ་བ་དག་གིས་གཅེས་པར་བཟུང་བ་ཉིད་
དང༌། རབ་ཏུ་དམ་པ་ཉིད་དང༌། མི་ཟད་པ་ཡིན་ཞིང་དེ་དག་དབྱེ་བར་དོགས་པ་ཉིད་ཀྱིས་དེ་
ལ་བརྟེན་པར་བྱའོ། །བསྡམ་པར་བྱ་བ་ཉིད་མ་ཡིན་པའི་དོན་ལའོ། །གནས་བརྟན་གྱི་མཐར་
ཐུག་པ་དག་ཡོངས་སུ་ཉོན་མོངས་པར་གྱུར་པ་དག་ལའོ། །དགེ་འདུན་བཞི་པོས་སོ། །འདི་
ལ་ཚུལ་ཤིང་འབྲིམ་པས་བློས་གཟུང་བར་བྱ་བ་ཉིད་དོ། །ཚུལ་ཤིང་འབྲིམ་པ་ལ་བསྐོ་བར་
བྱའོ། །དེས་ཚུལ་ཤིང་རྣམ་པ་གཉིས་དག་ཉེ་བར་བཞག་གོ །ཆོས་ཀྱི་ཚུལ་ཤིང་དག་ནི་ཡ་ཡོ་
མེད་པ་དང་ཁྱར་ཁྱོར་མེད་པ་དང་ཆས་ཆུས་མེད་པ་དང་ཁ་དོག་བཟང་བ་དང་དྲི་ཞིམ་པ་དང་
རེག་པ་འཇམ་པ་ཉིད་དག་ཡིན་ལ་གཅིག་ཤོས་ཀྱི་ནི་བཟློག་པའོ། །དགེ་འདུན་ལ་འདུ་བར་
-236



འདུལ་བ་མདོ་རྩ་བ།
གསོལ་ལོ། །ཚུལ་ཤིང་འབྲིམ་པར་འགྱུར་གྱི་ཐམས་ཅད་ཀྱིས་འདུ་བར་བྱའོ་ཞེས་སོ། །གལ་
ཏེ་དེ་ལྟར་འདུ་བ་སྦྱིན་པས་ཚོགས་པ་ན་ཆོས་མ་ཡིན་པའི་ཚུལ་ཤིང་ལྷག་པར་འགྱུར་བར་
སེམས་ན་བྲིམ་པར་མི་བྱའོ། །འབྲིམ་པའི་ཚེ་ལག་པ་གཡས་པས་ཆོས་ཀྱི་ཚུལ་ཤིང་དག་
གཟུང་ཞིང་གཡོན་པས་ཅིག་ཤོས་དག་གོ །དེ་དག་གཡོགས་ཏེ་སྔ་མ་དག་སྣང་བར་བྱས་ནས་
བརྗོད་པར་བྱའོ། །གནས་བརྟན་འདི་དག་ནི་ཆོས་ཀྱི་ཚུལ་ཤིང་ཡ་ཡོ་མེད་པ་ཁྱར་ཁྱོར་མེད་
པ་ཆས་ཆུས་མེད་པ་ཁ་དོག་བཟང་བ་དྲི་ཞིམ་པ་རེག་པ་འཇམ་པ་དག་ཡིན་གྱི་ལོངས་ཤིག་
ཅེས་སོ། །གཅིག་ཤོས་ཚོལ་ན་ཚིག་གཉིས་ཀྱི་བར་དུ་མི་དབུལ་ལོ། །གཡོགས་སམ་ཕྱེ་བ་
གང་གིས་ཆོས་ཀྱི་མང་བར་འགྱུར་བ་དེ་ལྟར་བྲིམ་པར་བྱའོ། །ཚེ་དང་ལྡན་པ་ཁྱོད་ཀྱིས་
མཁན་པོ་དང་སློབ་དཔོན་དང་མཁན་པོ་གཅིག་པ་དང་སློབ་དཔོན་གཅིག་པ་དང་གཏམ་
འདྲེས་པ་དང་ཕེབས་པར་སྨྲ་བ་དང་སྨོན་འགྲིན་དང་འགྲོགས་བཤེས་ཀྱིས་ཆོས་ཀྱི་ཚུལ་ཤིང་
བླངས་ཀྱི་ཁྱོད་ཀྱིས་ཀྱང་ཆོས་ཀྱི་ཚུལ་ཤིང་ལོངས་ཤིག །ཁྱོད་དེ་དག་དང་ལྷན་ཅིག་རྩོད་པར་
གྱུར་ན་མ་ལེགས་སོ་ཞེས་རྣ་དྲུང་དུ་གཤུབ་བོ། །ཆོས་མ་ཡིན་པའི་ཚུལ་ཤིང་བླང་བར་མི་
བྱའོ། །མདོ་སྡེ་དང་འདུལ་བ་དང་མ་མོ་འཛིན་པ་དག་མ་དྲིས་པར་མི་བྱའོ། །དབྱེན་དུ་འགྱུར་
བའི་བཟོད་པས་མི་བྱའོ། །ཆོས་མ་ཡིན་པས་མི་བྱའོ། །དེ་གཉིས་འབྱུང་བར་འགྱུར་བ་ཉིད་དུ་
ཤེས་ན་མི་བྱའོ། །མཉམ་པ་ཉིད་ན་ཉན་ཐོས་ཆེན་པོའི་ཕྱིར་ཆོས་ཀྱི་ཚུལ་ཤིང་གཅིག་བླང་ངོ་།།
ཆོས་མ་ཡིན་པས་ཉེ་བར་ཞི་བ་ལ་སྐྱོ་སྔོགས་མི་བྱའོ། །གླེང་བའི་ཁ་ན་མ་ཐོ་བ་མེད་པ་ལ་ནི་
དག་པ་སྦྱིན་ནོ། །གླེང་བ་ནི་རྣམ་པ་བཞི་སྟེ། གཞི་མེད་པ་དང་། གཞི་གཞན་རྗེས་སུ་བསྒྲུབ་
པའི་དབང་གིས་དང་། ཕྱིར་བཅོས་པ་ལ་མི་བལྟོས་པའི་ཕྱིར་དང་། སྨྱོན་པས་བྱས་པའོ། །
དང་པོ་གསུམ་ལ་ནི་དྲན་པས་འདུལ་བ་སྦྱིན་ནོ། །ཐ་མ་ལ་ནི་མ་སྨྲོས་པས་འདུལ་བའོ། །ལྟུང་
བ་དང་བཅས་པ་ཉིད་ཀྱི་ཕྱིར་འཁྲུག་ལོང་རྣམ་པ་གསུམ་སྟེ། ཕྱིར་འཕྲོས་པ་མེད་པ་དང༌།
-237



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཕྱིར་འཕྲོས་པ་དང་བཅས་པ་རྣམ་པ་གཉིས་པོ་ཉི་ཚེ་བ་དང་། དགེ་འདུན་མཐའ་དག་དང་
འབྲེལ་བའོ། །དང་པོ་ལས་ནི་ཁས་བླང་བའི་བྱ་བས་ཕྱིར་བཅོས་སོ། །གཉིས་པ་ལས་ནི་
མངོན་སུམ་གྱིས་འདུལ་བས་སོ། །གསུམ་པ་ལས་ནི་རྩྭ་བཀྲམ་པ་ལྟ་བུས་སོ། །འདི་ལ་མང་
པོ་དག་གི་དོན་དུ་དགེ་འདུན་མ་ཡིན་པ་ལ་བཤགས་པར་བྱ་བ་དག་ནི་གཅིག་གིས་ཕྱིར་
བཅོས་པར་བྱའོ། །དུ་མ་དག་གཅིག་ཅར་དུ་ཡང་ངོ་། །གང་ཡིན་པ་ཞེས་སྨོས་པ་དང་ཤེས་པ་
སྣང་བར་བྱ་བས་སོ། །ཕྱོགས་གཞན་གྱིས་ཀྱང་མཐུན་པར་གྱུར་ནའོ། ཁས་མི་ལེན་པ་དང་
དོན་མེད་པ་ལ་ནི་བཤགས་པ་མི་འཆགས་སོ། །ལྷན་ཅིག་གི་དངོས་པོས་གླེང་བ་ཉིད་དུ་རུང་
ངོ༌། །གླེང་བ་པོ་ཉིད་ཀྱང་དེ་བཞིན་ནོ། །འདི་ལ་གྲངས་ཀྱི་བྱེ་བྲག་ནི་ངེས་པ་མེད་དོ། །གླེང་
བ་པོས་ལུས་དང་ངག་དག་གིས་བསྡམས་པ་ཉིད་དང་། སྡེ་སྣོད་དག་ཤེས་པ་ཉིད་དང་། དགེ་
འདུན་གྱི་ནང་དུ་བསམས་བཞིན་དུ་ཆོས་དང་འདུལ་བ་ལ་ལོག་པ་དང་། དེ་ལས་བཟློག་པ་
དག་མི་སྟོན་པ་ཉིད་ཅེས་བྱ་བ་གསུམ་དང་ལྡན་པ་ལ་གུས་པར་བྱའོ། །ཚུལ་ཁྲིམས་འཆལ་བ་
དང་ལོག་པར་སྟོན་པ་ལ་མཐུན་པར་མི་བྱའོ། །རྣམ་པ་དེ་ལྟ་བུ་མ་ཡིན་པ་སྡེ་སྣོད་དག་འཛིན་
ཞིང་མི་ཤེས་པ་ལ་ནི་སློན་གདབ་པར་བྱའོ། །དེ་ལ་བསམ་པ་རྟོགས་པར་བྱ་བའི་ཕྱིར་བརྒལ་
ཞིང་བརྟག་པར་བྱའོ། །གནས་སུ་མི་བཞག་པས་སོ། །གནས་ནི་དུས་དང་ཡུལ་དང་སྤྱོད་བ
ལམ་དང་རྗེས་སུ་བསྒྲུབ་པ་དག་གོ །གནས་གཞན་དུ་འཕོ་བ་དང་རྙོག་པ་ཅན་དུ་གྱུར་ན་གླེང་
བ་མི་འཆགས་སོ། །གླེང་བས་ཁས་བླངས་ན་མཐར་ཐུག་པ་ཡིན་ནོ། །སྨྲ་བ་པོ་བདེན་པ་
མཐོང་བ་ཉིད་དང་ཡོན་ཏན་ལས་ཆེས་མཆོག་ཏུ་གྱུར་པ་ཁྱིམ་པ་ཡིན་ཀྱང་རུང་གཞན་ཚད་
མར་བྱའོ། །གཞན་དང་བཅས་པ་ཉིད་ཡིན་ན་ཚིག་བསྟུན་པར་བྱའོ། །ཐེ་ཚོམ་ཉིད་དུ་གྱུར་ན་
ཤེས་པ་ཉིད་མ་ཡིན་ནོ། །དེ་ལ་ངེས་པར་གྱུར་པ་ནི་ཁས་བླངས་པ་དང་འདྲའོ། །ལྟུང་བའི་
ཕྱིར་རྩོད་པ་འདི་ལ་དེའི་ངོ་བོ་ཉིད་ཚོལ་བ་དང་མཐུན་པ་སྦྱིན་པར་བྱ་བ་ཉིད་དོ། །ངེས་པ་དང་
-238



འདུལ་བ་མདོ་རྩ་བ།
བྲལ་བ་ནི་ཁྱད་དུ་གསོད་པ་ཡིན་ནོ། །དགེ་འདུན་ལ་ཁས་བླངས་ནས་ཁྱད་དུ་གསོད་ན་ངེས་
པར་འཛིན་དུ་གཞུག་པའི་ཕྱིར་ངེས་པར་སྦྱོར་བ་སྦྱིན་ནོ། །དེ་ནི་དེའི་ངོ་བོ་ཉིད་ཚོལ་བ་ལ་
ཕན་པ་ཡིན་པའི་ཕྱིར་དེའི་ངོ་བོ་ཉིད་ཚོལ་བ་དང་མཐུན་པ་ཉིད་དོ། ཁ་ཅིག་གིས་འདི་ནན་
ཏུར་གྱི་ཚུལ་དུ་བསྟན་ནོ། །འདི་ནི་མི་བཟང་སྟེ་མདོ་སྡེ་དང་འགལ་བའི་ཕྱིར་རོ། །ཉེ་བར་ཞི་
བ་ཉིད་ཀྱིས་སྡེ་ཚན་ལས་ལོགས་ཤིག་ཏུ་མཛད་པ་ནི་མི་བཞེད་དེ། །བསྡིགས་པ་ལ་སོགས་པ་
ནི་དེ་ཉིད་ཡིན་པས་རྣམ་པར་མ་བཞག་པའི་ཕྱིར་རོ། །དེ་ཤེས་བཞིན་དུ་ཁྱད་དུ་གསོད་དོ་
སྙམ་ན་ཡོད་བཞིན་དུ་མ་མཐོང་བ་ཉིད་ཀྱིས་ཤེས་པ་སྐྱེ་བའི་ཕྱིར་རོ། །ཉེ་བར་ཞི་བར་བྱ་བའི་
ཕྱིར་འབད་པ་མི་སྐྱེད་པར་མི་བྱའོ། །རྩོད་པའི་གཞིའོ། །ཞི་བ་ཐམས་ཅད་ནི་བྱ་བའི་ཕྱིར་རྩོད་
པ་ལ་འཇུག་གོ །ཁ་བསྐང་བར་འོས་པ་མ་ཡིན་པ་ནི་དགེ་འདུན་གྱི་ཐ་སྙད་ལ་ཚོགས་པར
དབྱུང་བ་ཉིད་མ་ཡིན་ནོ། །གཞན་གྱི་དག་ལ་ནི་བསྙེན་པར་རྫོགས་པ་དང་བཅས་པ་རྣམས་
ཀྱི་དབང་དུ་བྱའོ། །བུད་མེད་རྣམས་ཀྱི་ནི་སྐྱེས་པས་རིགས་པ་ཉིད་དོ། །སྲོག་གམ་བསྙེན་
པར་རྫོགས་པ་ལས་ཉམས་ན་ཉེ་བར་ཞི་བ་ཉིད་དོ། །སྤང་བ་ཉིད་ནས་གཞན་གྱི་ཕྱོགས་ཀྱི་
བར་དུ་གྱུར་ན་ཡང་ངོ༌། །གཞན་དུ་སོང་ངམ་ནད་ཀྱི་རྣམ་པ་ཡུན་རིང་པོས་བཏབ་ན་ཡང་ངོ༌།།
དོན་སྦྱིན་པར་བྱེད་པའམ་མངོན་པར་བརྩོན་པའོ། །རྩོད་པའི་གཞིའི་ཞུ་བའི་སྐབས་སོ། །
རྩོད་པའི་གཞི་རྫོགས་སོ།། །།
༈སོ་སོར་ཐར་པའི་སྡོམ་པས་མཆོག་ལ་རབ་ཏུ་བྱུང་བས་ཕྱག་བྱའོ། །མཉམ་ན་
རྒན་པ་ལའོ། །མཚན་ཐ་མི་དད་པ་ལའོ། །སྐྱེས་པ་མི་དམན་པ་ལ་བུད་མེད་ཀྱིས་སོ། །ས་
གཞན་ན་གནས་པ་དང་ཉམས་པ་དང་དགེ་སློང་མ་སུན་ཕྱུང་བ་དང་ཆོས་མ་ཡིན་པའི་ཕྱོགས་
དང་མཐུན་པ་དང་ཐ་དད་པར་གནས་པ་དང་མཚམས་མེད་པ་བྱས་པ་དང་ཉལ་བ་དང་མ་
སྙོམས་པར་ཞུགས་པ་དང་བྲེལ་བ་དང་སེམས་གཞན་དུ་སོང་བ་དང་རྒྱབ་ཀྱིས་ཕྱོགས་པ་དང་
-239



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཁྱིམ་གཞན་ན་འདུག་པ་དང་། ཟས་ཀྱི་གྲལ་ན་འདུག་པ་མ་གཏོགས་སོ། ཁྱིམ་པས་རབ ཏུ་
བྱུང་བ་ལའོ། །ཐམས་ཅད་ཀྱིས་སངས་རྒྱས་ལའོ། །གཙུག་ལག་ཁང་བྱའོ། །ངོས་གཅིག་གི་
དབུས་སུ་དྲི་གཙང་ཁང་བྱ་བ་ཉིད་དོ། །དེའི་མདུན་དུ་སྒོ་ཁང་ངོ༌། །གྲུ་བཞི་བཟང་བ་ཉིད་དོ།
ཁྱམས་གསུམ་པ་ཡང་ངོ༌། །མནོད་པར་བྱའོ། །གཙུག་ལག་ཁང་དུ་གནས་པར་བྱའོ། །
གཞན་དག་དགེ་འདུན་གྱི་གཞིར་དགེ་འདུན་གྱི་ཕྱིར་རམ་གང་ཟག་དགེ་སློང་གི་ཕྱིར་གནས་
ཀྱི་གཞི་བྱེད་པ་རྗེས་སུ་གནང་བར་བྱའོ། །གལ་ཏེ་སྦྱིན་བདག་ཡོད་ན་དེས་རྗེས་སུ་གནང་བྱ
ནའོ། །གྲོང་ཁྱེར་གྱི་ཕྱི་རོལ་ལམ་ནང་དུ་བསྟི་བའི་གནས་དག་རུང་ངོ༌། །རང་གི་ཁྲོན་པ་བར་
དུ་བཅད་པའི་ཕྱིར་རྩིག་གུ་བྱ་བས་ཀུན་ནས་ཆགས་པའི་ཤེས་པ་བསལ་བར་བྱའོ། །སྙིམ་པ་
བཀང་སྟེ་བླུད་པས་བུད་མེད་རྗེས་སུ་བཟུང་བར་བྱ་ཞིང་ཆུའི་རྒྱུན་མི་ཆད་པར་བླུགས་པས་མི་
བྱའོ། །དེའི་དུས་ཉིད་ཀྱི་དབྱར་གྱི་ནང་དུ་འོངས་པ་ནི་རྙེད་པ་དབང་ངོ་། །ཟ་ཞིང་རྙེད་པ
བྱིན་པ་ལ་ནི་ལས་མི་རིགས་སོ། །ལས་སུ་ནི་གཞོན་རིམ་ནས་མཐར་གྱིས་བསྐོའོ། །རྙེད་པ
མི་འཐོབ་པ་ལ་ཟན་སྦྱིན་པར་བྱ་བ་ཉིད་དོ། །གཞན་གྱི་རྙེད་པ་ལ་འདུ་བར་མི་བྱའོ། །དེའི་
དོན་དུ་མ་སོང་བ་དྲོ་ལ་བབས་ནས་གཙུག་ལག་ཁང་གཞན་དུ་ཟ་བ་ལ་ཉེས་པ་མེད་དོ། །མུ་
གེའི་ཚེ་རང་གིས་མ་ཁྱེར་བ་ལ་ཡང་ངོ༌། །དགེ་སློང་གི་ཚོད་ཉིད་པས་ལྷག་པ་ཉིད་ལ་བླངས་པ་
ཡང་ངོ༌། །གཙུག་ལག་ཁང་ཡལ་བར་མི་དོར་རོ། །ཕྱིར་བཅོས་པའི་ཕྱིར་སྦྱིན་བདག་སྤྲོ་བར་
བྱའོ། །མ་གྲུབ་ན་དགེ་འདུན་གྱི་ལས་ཇི་ཙམ་གྱིས་ནུས་པ་ངེས་པར་སྦྱར་རོ། །རང་གིས་ཀྱང་
ཕྱིར་བཅོས་པར་བྱའོ། །རྙེད་པ་ནོད་པས་གཙུག་ལག་ཁང་བྱི་དོར་བྱའོ། །དད་པའི་རྙེད་པ་ནི་
གཙུག་ལག་ཁང་ཉིད་ཀྱི་མ་ཡིན་ནོ། །གཙུག་ལག་ཁང་སྒོ་བཅད་དེ་འགྲོ་བར་བྱའོ། །སྲུང་མ་
ཡང་བཞག་སྟེའོ། །དེ་ལ་ཟན་མེད་ན་སྦྱིན་ནོ། །དེས་ཆོམ་རྐུན་པའི་རང་དབང་ཉིད་མེད་པར་
ངེས་པར་མི་ཤེས་པར་སྒོ་དབྱེ་བར་མི་བྱའོ། ཁང་སྟེང་དུ་འཛེག་སྟེ་ལྟ་བ་དང་ཁྱོད་རིམ་གྱིས་མ་
-240



འདུལ་བ་མདོ་རྩ་བ།
ལབཏབ་བམ་ཞེས་བརྡ་སྐད་བརྗོད་པ་ནི་འདིར་ཐབས་ཡིན་ནོ། །གནས་དང་མིང་དང་ཕ་མ་ལ་
སོགས་པ་སོ་སོར་ཤེས་པར་བྱེད་དུ་གཞུག་པ་ཡང་ངོ༌། །ཡིད་མི་ཆེས་ཤིང་འཇིགས་པ་དང་
བཅས་པ་ཉིད་ན་སྒོ་དབྱེ་བར་མི་བྱའོ། །དགོན་པ་པས་ཁྱི་བཅང་བར་བྱའོ། །དེས་ནངས་པར་
སྔར་ལངས་མ་ཐག་ཁོ་ནར་གཙུག་ལག་ཁང་དང་མཆོད་རྟེན་གྱི་འཁོར་ས་བལྟ་བར་བྱའོ། །
གལ་ཏེ་དེས་བཤང་བ་བྱས་ན་དོར་བར་བྱ་ཞིང་། །གལ་ཏེ་གཅི་བ་བྱས་ན་ཕྱི་བར་བྱ། གལ་ཏེ་
སྡེར་མོ་དག་གིས་བྲད་ན་མཉམ་པར་བྱའོ། །དེ་དག་གིས་གནས་དག་ཏུ་དཀྱིལ་འཁོར་བྱའོ།།
དེ་ལ་ལྷུང་བཟེད་ཀྱི་ལྷག་རོལ་སྦྱིན་ནོ། མཆོད་རྟེན་དང་གཙུག་ལག་ཁང་གི་ཉེ་འཁོར་གྱི་ཕྱི
རོལ་དུའོ། །སྤྱོད་ལམ་ཅི་འདོད་པས་ལུང་དཔོག་གོ །གསར་བུས་མནོད་པའི་ཕྱིར་ནི་ཁམས་
སྙོམས་པ་ཉིད་དྲིས་ཏེ་ཕྱག་བྱ་བ་སྔར་བཏང་བའི་སྤྱོད་ལམ་བརྟེན་པར་བྱའོ། །ཐལ་མོ་བསྣོལ་
ཏེ་བཅང་ངོ༌། །ལུས་དང་སེམས་བཏུད་དོ། །དྲང་པོར་རོ། །འཆག་པ་ན་གོམ་པ་སྲི་བས་
བཅག་པའིའོ། །འགྲེང་བ་ན་འགྲེང་བའིའོ། །འདུག་པ་དང་ཉལ་བ་ན་འདུག་པའིའོ། །སྟན་
ཆེས་དམའ་བ་ལའོ། །གསར་བུས་ནི་བསྒོ་ནའོ། །མ་བསྒོ་ན་ཙོག་པུས་སོ། །མནོད་པར་བྱ་བ་
མང་བ་ཉིད་ན་ཞུ་བར་བྱའོ། །ཐོས་པའི་ཉེ་འཁོར་མ་གཏོགས་པ་སྣང་བའི་ཉེ་འཁོར་དུ་འདུག་
སྟེ་ཁ་ཏོན་བྱའོ། །གདམས་ངག་གི་མཐའ་གཅིག་ཏུ་སོང་སྟེ་བསྒྲུབ་པར་བྱའོ། །ལུང་དབོག་པ་
དང་མནོད་པ་ནི་ཤིན་ཏུ་ལེགས་པར་བཀླགས་པ་དང་ཤིན་ཏུ་ཡོངས་སུ་བྱང་བ་དང་ཐེ་ཚོམ་
མེད་པར་བྱས་ཏེའོ། །གནས་ཁང་དང་ཟས་ལ་བསྐོ་བ་དང་ཐུག་པ་དང་བག་ཚོས་དང་ཤིང་
ཏོག་འདྲིམ་པ་བསྐོ་བར་བྱའོ། །པར་བུར་འགྲིམ་པ་ཡང་ངོ༌། །ལྷག་རོལ་ཕྱི་དེ་ཉིན་པར་འདྲིམ་
པར་བྱ་བ་ནི་དེ་ཞེས་བྱའོ། །སྣོད་སྤྱད་འབྲུབ་པའོ། །དབྱར་གྱི་རས་ཆེན་ནོ། །སྲ་བརྐྱང་ངོ༌། །
གོས་དག་གོ །འགེད་པ་ཡང་ངོ༌། །དགེ་སྐོས་དང་མངག་གཞུག་པ་དག་གོ །སྡེར་སྤྱད་འདྲིམ་
པའོ། །དེ་དག་བྲིམ་པ་དང་ཟན་གྲུ་ནས་བྲུབ་པ་ནི་དེའི་ལས་ཡིན་ནོ། །ཆུའི་ཞལ་ཏ་བའོ། །
-241



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
«མཛེས་ཆོས་སོ། །དེས་བལྟས་ཏེ་རབ་ཏུ་བྱུང་བ་རྣམས་མི་མཛེས་པ་བསྟེན་ན་སེ་གོལ་གྱི་སྒྲ་
སྔོན་དུ་བཏང་སྟེ་མཛེས་པ་ལ་ངེས་པར་སྦྱར་བར་བྱའོ། །འདི་ལྟ་སྟེ། ཟས་ལ་སྒྲ་བསྐྱུང་བ་
ཉིད་དང་ཤིན་ཏུ་བསྡམས་པ་ཉིད་དང་ཤིན་ཏུ་ནོགས་ཐུབ་པ་ཉིད་ཀྱིས་སོ། །མཆོད་རྟེན་ལ་
ཕྱག་བྱ་བ་ལ་སྒྲ་བསྐྱུང་བ་ཉིད་དང་རྒན་རིམ་གྱིས་སོ། །བང་རིམ་གྱི་ཞལ་ཏ་བའོ། །དེས་དང་
པོར་ཟན་ཟོས་ཏེ་དབྱུག་གུ་བླངས་ནས་ཟན་ཟ་བ་དག་ལ་ཁྭ་དང་བྱིའུ་དང་ཕུག་རོན་ལ་སོགས་
པ་དག་བཟློག་པར་བྱའོ། །གནས་མལ་དབོག་པ་དང་གནས་མལ་བྱི་བོར་དབོག་པའོ། །
ཟས་རུང་བ་དང་བཅས་པ་ཉིད་ཡིན་ན་མི་དག་འོང་བ་ལ་སྒེའུ་ཆུང་བསྲུང་བའོ། །གནས་མལ་
གྱི་གཞིའོ། །ཕྱག་འཚལ་བའི་གནས་མུན་ཁྲོད་དུ་ཕྱག་དང་བཅས་པའི་ཚིག་བརྗོད་པར་བྱའོ།།
ཉེ་འཁོར་དུ་གྱུར་པ་གཞན་གྱིས་ཕྱག་བྱ་བར་བརྩམས་པ་ལ་ཕྱག་མི་བྱ་བར་མི་བྱའོ། །ཚངས་
པའི་ཕྱག་གིས་ནི་དེ་བྱས་པ་ཉིད་ཡིན་ནོ། །ནང་དང་བཅས་པ་ལ་ཕྱག་མི་བྱའོ། །ཕྱག་འཚལ་
བ་ལ་ཨ་རོག་གྱ་ཞེས་མི་བྱ་བར་མི་བྱའོ། །འདས་པ་ཕྱག་བྱ་བར་ཡིན་པ་ལ་ནི་ཕྱག་མི་བྱ་བ་
ཉིད་མ་ཡིན་ནོ། །སྦགས་པ་ལ་ཕྱག་མི་བྱའོ། །སྦགས་པས་མི་བྱའོ། །དེ་བདག་གིར་མི་བྱའོ།།
སྦགས་པ་ལས་མི་བྱའོ། །སྦགས་པ་ལ་ནི་རྣམ་པ་གཉིས་ཏེ། ཐ་ན་སོ་ཤིང་ཡན་ཆད་ཟ་བས་
དང་། ཐ་ན་དེའི་བྱི་དོར་བྱེད་པ་ཡན་ཆད་མི་གཙང་བས་སོ། །འདི་ལ་གཅེར་བུ་ཉིད་དང་གོས་
གཅིག་པ་ཉིད་ནི་སྦགས་པ་དང་འདྲའོ། །ཕྱག་ནི་རྣམ་པ་གཉིས་ཏེ། །ཡན་ལག་ལྔས་ཕྱག་
འཚལ་བ་དང་། སྐྱིད་པ་ལ་འཁྱུད་པས་འཚལ་བའོ། །སྦྲིད་པ་བྱུང་བ་ལ་སོས་ཞེས་བརྗོད་
པར་མི་བྱ་སྟེ། རྒན་ཞུགས་དང་ཁྱིམ་པ་ལ་ནི་མ་གཏོགས་སོ། །གསར་བུ་དེ་ལ་ནི་ཨ་རོག་གྱ་
ཞེས་བྱའོ། །རྒན་པ་ལ་ཕྱག་བྱའོ། །སྦྲིད་པ་བྱུང་ན་ཡང་ངོ༌། །དེ་བཞིན་གཤེགས་པ་ལ་ཚེ་དང་
ལྡན་པ་དང་མིང་དང་རུས་བརྗོད་པས་ཀུན་ཏུ་སྤྱད་པར་མི་བྱའོ། །ཉེ་བའི་ཚིག་དང་བྲལ་བར་
དེའི་མཚན་ནམ་གདུང་སྨོས་པར་མི་བྱའོ། །རྒན་པའི་མི་བྱའོ། །འདི་ལ་གནས་བརྟན་དང་ཚེ་བ
-242



འདུལ་བ་མདོ་རྩ་བ།
དང་ལྡན་པ་ནི་ཉེ་བའི་ཚིག་ཉིད་ཀྱི་ཚུལ་དང་མཐུན་པ་ཡིན་ནོ། །སྔ་མ་ལ་ནི་མ་ཡིན་ནོ། །
ལག་གི་གླས་འགྲོ་བ་དང་འོང་བ་དང་ལྡན་པའི་གཞིར་གཙུག་ལག་ཁང་རབ་ཏུ་གནས་པར་
བྱའོ། །ཤིང་ལྗོན་པ་དང་རྫིང་བུ་དང་འཆག་ས་དག་ཀྱང་ངོ༌། །ཉེ་འཁོར་ཡང་ངོ་། །རྒྱུན་
ལུགས་དང་ཀླག་ཅོར་དང་སྒྲ་དང་ཏུག་རིང་ཆུང་བར་རོ། །སྦྱིན་པ་པོས་རྗེས་སུ་གནང་ན་
གཙུག་ལག་ཁང་བྱ་བའི་དངོས་པོ་ལས་དེ་བྱ་བའི་སྤྱད་བྱའོ། །དེ་བཞག་པའི་ཁང་པ་སྦྱིན་ནོ།།
དེར་དགོས་པའི་འབྲུ་མར་ལ་སོགས་པ་ཚོད་རན་པར་ཉོའོ། །ལག་གི་གླས་སྤྱི་བུངས་ཅི་འདྲ་
བ་དེ་འདྲ་བ་བཟའོ། །གནས་དེའི་གཙུག་ལག་ཁང་མེད་པ་ཉིད་ཡིན་ན་ཉེ་འཁོར་གྱི་གཙུག་
ལག་ཁང་གིའོ། །སྣུམ་བག་གི་རྙེད་པ་མནོད་དོ། །གཙུག་ལག་ཁང་དག་གི་བརྩེགས་མ་ཉིད་
ཀྱི་མཐའ་ནི་ལྔའོ། །དགེ་སློང་མ་རྣམས་ཀྱི་བརྩེགས་མ་ཉིད་ནི་གསུམ་མོ། །དྲི་གཙང་ཁང་
དང་སྒོ་ཁང་དང་སྟེང་གི་བསིལ་ཁང་དག་ནི་བརྩེགས་མ་གཉིས་ཀྱིས་ལྷག་པར་བྱའོ། །དེ་དག་
ལྕི་བས་འཇིག་པ་ཉིད་ཡིན་ན་བརྩེགས་མ་གཞིག་པ་ལ་ཁ་ན་མ་ཐོ་བ་མེད་དོ། །བརྩམས་པ་
བསྐྱེད་པའམ་བསྐྱུང་བར་བྱ་བའི་ཕྱིར་གཞིག་པ་ཡང་ངོ༌། །མཆོད་རྟེན་དང་སྐུ་གཟུགས་དག་
ནི་བསྐྱེད་པའི་ཕྱིར་རོ། །རྙིངས་པ་ཉིད་ཀྱི་ཕྱིར་ནི་ཟིན་ཀྱང་མཉམ་པའི་ཕྱིར་ཡང་ངོ་། །ཕྱོགས་
ཕྱིར་བཅོས་པའི་ཕྱིར་ཡང་ངོ༌། །གདུགས་ལ་སོགས་པ་དཔོག་པ་ཡང་ངོ༌། །གཞན་གདགས་
པའི་ཕྱིར་ཡང་ངོ༌། །དེའི་དོན་དུ་ཉེ་བར་མ་བཞག་པ་དཔོག་པར་མི་བྱའོ། །སྐྱེས་པའི་རབས་
ལ་སོགས་པའི་རི་མོ་དང་། སངས་རྒྱས་ཀྱི་བཀའི་ཡི་གེ་དག་ཀྱང་ངོ་། །བྱེད་པའི་བྱེ་བྲག་ཁོ་ན་
བྱ་བའི་ཕྱིར་རོ། །རྩོམ་པར་བྱེད་པས་མ་བྱས་ན་གཞན་གྱིས་ལྷག་མ་བྱའོ། །གལ་ཏེ་དགེ་
འདུན་གྱི་ཕྱིར་ཕྱེད་བརྩིགས་ན་མཁར་ལན་སྦྱིན་པར་བྱ་བ་ཉིད་དོ། །དེས་བཏང་བའི་དུས་ནི་
གལ་ཏེ་དགུན་ཡིན་ན་ཟས་ཀྱི་འོག་རོལ་དུའོ། །གལ་ཏེ་སོ་ག་ཡིན་ན་ཟས་ཀྱི་མདུན་རོལ་
དུའོ། །ཟས་ཀྱི་བྱ་བའི་དུས་ལུས་པར་བྱའོ། །དེ་ལས་བྱི་དོར་མ་བྱས་པར་འཚོ་བ་ལ་འཇུག་
-243



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པར་མི་བྱའོ། །དེའི་མཐའ་ནི་རྐང་ལག་བཀྲུས་པ་ཉིད་དོ། །ལག་གི་གླས་ཁྱེའུ་སུས་སྦྱོར་དུ་
གཞུག་གོ །ཟས་ཀྱི་འོག་རོལ་དུ་ན་སྐོམ་དང་རྐང་ལག་བསྐུ་མཉེ་བྱའོ། །གནས་ཁང་གི་སྒོ་
གདོད་དོ། །སྒོ་གླེགས་གཞུག་གོ །ལག་ཟུངས་དང་ཡང་མིག་དང་ཀོ་བའི་དུམ་བུ་དག་གོ །
སྐར་ཁུང་གདོད་དོ། །དཀྱིལ་དུའོ། །ཕྱི་རུབ་ལ་ནང་ཡངས་པ་རྒྱ་མཚོའི་རྣམ་པ་ལྟ་བུའོ། །དྲ་
བ་གཞུག་གོ །སྒོ་གླེགས་སོ། །འཁོར་གཏན་དང་གནམ་གཟེར་དང་འཕྲེད་གཏན་དག་གོ །
དབྱུག་གུ་སྐམ་ཁ་བཅང་ངོ༌། །གསོར་གྱིས་བཙུགས་པས་བརྒྱུའོ། །གནས་ཁང་གི་མདུན་དུ་
ཁྱམས་བྱའོ། །སོ་ཕག་གི་གཅལ་བདུན་ནམ་བརྒྱད་གཞུག་གོ །དེའི་སྟེང་དུ་ཀ་རྟེན་གྱི་སྤང་
ལེབ་བོ། །དེའི་སྟེང་དུ་ཀ་བའི་ཚལ་དག་གོ །དེའི་སྟེང་དུ་ཀ་ཞུའི་འདབ་མ་དག་གོ །དེའི་སྟེང་
དུ་གདུང་མ་དག་གོ །དེ་དག་གི་སྟེང་དུ་ཕྱམ་དག་གོ །དེ་དག་གི་སྟེང་དུ་སྤང་ལེབ་དག་གོ །དེ་
དག་གི་སྟེང་དུ་སོ་ཕག་དགྲམ་མོ། །དེ་དག་གི་སྟེང་དུ་སོ་ཕག་གི་ཕྱེ་མའི་འཇིམ་པའོ། །མི་ལྟུང་
བར་བྱ་བའི་ཕྱིར་ལན་ཀན་བྱའོ། །མི་འགུལ་བར་བྱ་བའི་ཕྱིར་ཤར་བུ་གཞུག་གོ །དེ་ལྕགས་
ཀྱི་གཟེར་བུ་དག་གིས་སྦྱར་རོ། །འཛེག་པའི་ཕྱིར་ཐེམ་སྐས་བྱའོ། །འོག་ཏུ་རྡོ་ལས་བྱས་པ།
བར་དུ་ས་ལས་བྱས་པ། སྟེང་དུ་ཤིང་ལས་བྱས་པའོ། །ཡ་གད་ལས་གཟེག་པར་བྱའོ། །ཤིང་
དང་སྨུག་མ་དང་ཐག་པ་ལས་བྱས་པ་ཡང་ངོ༌། །རྫིང་བུ་དང་སྒོ་ཁང་དུ་རྫ་བ་མི་འབྱུང་བར་བྱ་
བའི་ཕྱིར་སོ་ཕག་གི་གཅལ་གཞུག་གོ །དེའི་སྟེང་དུ་སོ་ཕག་གི་ཕྱེ་མའི་འཇིམ་པའོ། །དེའི་
སྟེང་དུ་རྡོ་ཐལ་གྱིས་སོ། །མེད་ན་རྐང་པ་བསྐྱབ་པའི་ཕྱིར་ཤིང་གི་སྤང་ལེབ་བོ། །ཡང་ན་བར་
བར་དག་ཏུ་སོ་ཕག་དག་གོ །མཆོད་རྟེན་ལ་ཡང་དེ་བཞིན་ནོ། །འདི་ལ་དེ་འདོམ་གང་བྱས་པ་
ཉིད་ན་བྱས་པ་ཉིད་དོ། །སེང་གེའི་ཁྲི་གྲུ་བཞི་བྱའོ། །རྐང་པ་དག་ལ་སེང་གེའི་གདོང་ཉིད་དོ།།
སྤོ་བའི་དོན་དུ་གཟུང་བའི་ཕྱིར་བཞི་པོ་དག་ལ་ལྕགས་ཀྱི་ཡང་མིག་དག་གདགས་སོ། །ཐ་གུ་
དག་གིས་གདགས་སོ། །དེར་སྟན་ནང་ཚངས་ཅན་བཞག་གོ །སྟེང་དུ་བླ་རེའོ། །དཔྱངས་པ་i
-244



འདུལ་བ་མདོ་རྩ་བ།
དག་གོ །བརྟེན་པ་ལ་ནི་སོ་ཕག་ལས་བྱས་པའི་ཐེམ་སྐས་བྱའོ། །སྤོ་བ་ལ་ནི་ཤིང་ལས་བྱས་
པའོ། །མ་འབྱོར་ན་ཡ་གད་དོ། །རྐང་རྟེན་ཡང་ངོ༌། །མཆོད་པའོ། །སྟེང་དུ་ལོ་མའི་ཆུན་
པོའམ་རྩྭའི་ཆུན་པོ་བཞག་གོ །འདི་ནི་རྐང་པ་གཉིས་མི་འཕྱང་བར་བྱ་བའི་ཕྱིར་རོ། །འདི་ནི་
རྡོས་འགྲུབ་བོ། །ཟན་ཟ་བ་རྣམས་ལ་ཁྭ་དང་བྱེའུ་དང་ཕུག་རོན་དག་གིས་མི་འཚེ་བར་བྱ་བའི་
ཕྱིར་བྱ་རྒྱ་བྱའོ། །དེ་ནི་རྣམ་པ་བཞིའོ། །མུན་ཛ་ལས་བྱས་པ་དང་། བལ་བ་ཛ་ལས་བྱས་པ་
དང་། ཤ་ན་ལས་བྱས་པ་དང་། རས་བལ་ལས་བྱས་པའོ། །གྲྭ་བཞི་དག་ཏུ་གཟུངས་གཟེར་
གདབ་བོ། །དེ་དག་ལ་གདགས་སོ། །ཤིང་གི་ནི་འཆག་པ་དང་འདུལ་བས་དེའི་ཕྱིར་ལྕགས་
ལས་བྱས་པ་དག་གོ །དེའི་ཕྱོགས་གཅིག་ཏུ་མཐོངས་གདོད་དོ། །ཟན་ཟོས་ཟིན་ནས་འཇུག་
པར་བྱ་བའི་ཕྱིར་རོ། །དེ་དྲོ་ཁར་གདབ་བོ། །དབྱར་དག་ཁྱམས་སུ་ཆུ་མི་འབྱུང་བར་བྱ་བའི་
ཕྱིར་སྤང་ལེབ་དག་གོ །ཀ་བའི་བར་དག་ཏུའོ། །སྣང་བར་བྱ་བའི་ཕྱོགས་མ་གཏོགས་པར་
རོ། །མེད་ན་སེག་དག་གམ་རེ་ལྡེ་དག་གོ །དབྱར་གྱི་ཟླ་བ་བཞི་པོ་དག་གི་མཐར་དབྱུང་ངོ༌། །
འཁོར་གྱི་ཁྱམས་བྱའོ། །གནས་བསིལ་བར་བྱ་བའི་ཕྱིར་ཕྱི་རོལ་རྩིག་པས་བསྐོར་རོ། །ཀ་
བའི་ཚར་དག་གཟུགས་སོ། །སྐར་ཁུང་གདོད་དོ། །མ་མཐའ་དག་སྟན་གྱི་ཡ་མཐའ་དང་ཐད་
ཀར་བབ་པར་བྱའོ། །དྲ་བ་དང་སྒོ་གླེགས་དག་གཞུག་གོ །ཟས་དང་མེ་དང་སྤོང་ས་དང་
འཆགས་སའི་ཁང་པ་དག་བྱའོ། །རྩིག་ངོས་ཀྱི་ཕྱོགས་འཁོར་བར་གློ་འབུར་དག་བྱའོ། །ས་
ཁྱིམ་རུང་ངོ་། །དགྲ་ཁང་ཡང་ངོ་། །འདི་ལ་ལན་ཀན་གྱི་སྐབས་ནི་ཁྱམས་དང་འདྲའོ། །རབ་
ཏུ་བྱུང་བའི་ཀུན་དགའ་ར་བ་རྩིག་པས་བསྐོར་བ་ཉིད་ཀྱང་ངོ༌། །རྩིག་པ་ལས་ཆུ་ཁུང་གདོད་
པ་ཉིད་ཀྱང་ངོ་། །རྩང་དང་འོབས་དག་ཀྱང་ངོ་། །གང་ཟག་གི་གཙུག་ལག་ཁང་ཡོ་བྱད་དང་
བཅས་པ་ཡང་ངོ༌། །སྔོན་པོ་ལ་སོགས་པ་ཟད་པར་གྱི་མཚན་མ་མངོན་དུ་བྱ་བའི་ཕྱིར་གནས་
ཁང་གི་རྩིག་པ་དག་སྔོན་པོ་ལ་སོགས་པ་རྣམ་པ་བཞིར་བྱའོ། །རབ་ཏུ་བྱུང་བའི་ཀུན་དགའ་PT
-245



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ར་བ་ལ་རི་མོ་བྲི་བ་ཉིད་རུང་ངོ༌། །སྒོར་གནོད་སྦྱིན་ལག་ན་རྡོ་རྗེ་འཛིན་པ་དག་བྲིའོ། །སྒོ་ཁང་
དུ་འཁོར་བའི་འཁོར་ལོའོ། །ཆ་ལྔ་པར་བྱའོ། །སྟེང་དུ་ལྷ་དང་མི་རྣམས་སོ། །གླིང་བཞི་པོ་
དག་གོ །རྫུས་ཏེ་སྐྱེ་བའི་སེམས་ཅན་ཟོ་ཆུན་བརྒྱུད་མོ་བཞིན་དུ་འཆི་འཕོ་བ་དང་སྐྱེ་བ་དག་
ཀྱང་ངོ༌། །དབུས་སུ་འདོད་ཆགས་དང་ཞེ་སྡང་དང་གཏི་མུག་དག་ཕུག་རོན་དང་སྦྲུལ་དང་
ཕག་གི་རྣམ་པར་རོ། །སྔ་མ་དེ་གཉིས་གཏི་མུག་གིས་ཟ་བར་རོ། ཁོ་ར་ཁོར་ཡུག་ཏུ་རྟེན་ཅིང་
འབྲེལ་བར་འབྱུང་བའི་ཡན་ལག་བཅུ་གཉིས་དང་། །ཐམས་ཅད་མི་རྟག་པ་ཉིད་ཀྱིས་གཟུང་
བར་རོ། །སྟེང་དུ་སངས་རྒྱས་མྱ་ངན་ལས་འདས་པའི་དཀྱིལ་འཁོར་དཀར་པོ་ཉེ་བར་སྟོན་
པའོ། །འོག་ཏུ་བརྩམ་པར་བྱ་ཞིང་ཞེས་བྱ་བའི་ཚིགས་སུ་བཅད་པ་གཉིས་སོ། །དེ་སྟོན་པར་
བྱེད་པ་བཞག་པར་བྱའོ། །དེའི་ཁོ་ར་ཁོར་ཡུག་ཏུ་ཆོ་འཕྲུལ་ཆེན་པོ་དང་བདུད་བཅོམ་པ་དག་
གོ །ཁྱམས་སུ་སྐྱེས་པའི་རབས་དག་གོ །དྲི་གཙང་ཁང་གི་སྒོར་གནོད་སྦྱིན་ཕྲེང་ཐོགས་དག་
གོ །དཔོང་སའི་ཁང་པར་གནས་བརྟན་གྱི་གྲལ་དག་གོ །མཛོད་ཀྱི་སྒོར་གནོད་སྦྱིན་ལག་ན་
མྱུ་གུ་ཐོགས་པ་དག་གོ །ཟས་ཀྱི་ཁང་པར་ལག་ན་བཟའ་བ་དང་། བཅའ་བ་ཐོགས་པ་དག་
གོ །བསྲོ་ཁང་གི་ཁང་པར་ལག་ན་མྱུ་གུ་དང་བུམ་པ་ཐོགས་པ་དག་གོ །མེ་ཁང་དུ་གྲུལ་བུམ་
མེ་སྤར་བར་བྱེད་པ་དག་དང་གྲུལ་བུམ་གྱི་བུ་མོ་བྱི་དོར་ལ་སོགས་པ་དང་མེ་སྦར་བར་བྱེད་པ་
དང་། སྦྱིན་བདག་མར་མེ་ཐོགས་པ་དང་ལྷའི་ཕོ་ཉ་དག་གོ །ཆུའི་ཁང་པར་ཀླུ་ལག་ན་བུམ་པ་
ཐོགས་པ་རྒྱན་སྣ་ཚོགས་ཀྱིས་བརྒྱན་པ་དག་དང་། ཀླུའི་བུ་མོ་ཆུ་འདྲིམ་པར་བྱེད་པ་དག་གོ །
ནད་པའི་རུང་པའི་ཁང་པར་དེ་བཞིན་གཤེགས་པ་ནད་པའི་རིམ་གྲོ་མཛད་པའོ། །བཤང་བ་
དང་གཅི་བའི་སྐྱབས་སུ་དུར་ཁྲོད་དག་གམ་མགོའི་ཐོད་པ་དག་གོ །གཙུག་ལག་ཁང་བླ་གབ་
མེད་པ་མ་ཡིན་པར་མེ་དུ་བ་དང་བཅས་པ་བུད་པར་ཡང་མི་བྱ་བཅང་བར་ཡང་མི་བྱའོ། །
སྤྱིལ་བར་ནི་ཐམས་ཅད་མི་བྱའོ། །དེའི་དོན་དུ་ཞུགས་གླིང་བཅང་བར་བྱའོ། །མཉམ་པར་
-246



འདུལ་བ་མདོ་རྩ་བ།
གཅེར་པའི་ལྕགས་ཀྱི་ཕྲ་སྐམ་མོ། །ཤིང་གི་ཡོག་པས་ཀྱང་ལས་དེ་འགྲུབ་བོ། ཁང་སྐྱོང་གིས་
གཙུག་ལག་ཁང་ཉི་མ་རེ་རེ་ཞིང་ཕྱགས་དར་བྱའོ། །མི་ནུས་ན་མཁོར་བའི་ཕྱོགས་སོ། །ལྷག་
མ་ནི་ཚེས་བརྒྱད་དང་ཚེས་བཅུ་བཞི་ལ་གཎྜི་བརྡུངས་ཏེ་དགེ་འདུན་ཐམས་ཅད་ཀྱིས་ཆོས་
དང་ལྡན་པའི་གཏམ་གྱིས་སམ་འཕགས་པའི་མི་སྨྲ་བ་ཉིད་ཀྱིས་སོ། །ཆོས་ཀྱི་འདུན་སར་
ཆག་ཆག་དང་ལྕི་བ་འཇམ་པོའི་བྱུག་པས་བྱུག་གོ །མཇུག་ཏུ་ཁྲུས་བྱའོ། །ཡང་ན་རྐང་ལག་
བཀྲུའོ། །ཆུས་བརླན་པས་ལུས་ཀྱང་བྱུག་གོ །སྣུམ་བག་གི་ཉེད་པ་བྱའོ། །དཀོན་མཆོག་གི་
དོན་དུ་ཕྱག་དར་བྱ་བ་དང་ཞལ་ཞལ་བྱ་བ་དང་དྲི་གཙང་ཁང་དང་སྐུ་གཟུགས་དང་མཆོད་རྟེན་
དང་སྲོག་ཤིང་གི་གྲིབ་མ་ལ་གཙུག་ལག་གི་ཚིགས་སུ་བཅད་པ་གདོན་ཞིང་འགོམ་མོ། །ཉི་མ་
དེ་ཉིད་ལ་གནས་མལ་ལ་སོ་སོར་བརྟག་པ་དང་བཅོས་པར་བྱའོ། །རྡོལ་པ་ལ་སོགས་པ་དང་
ལྡན་པ་དག་གིས་སོ། །གནས་པ་དག་གིས་སོ། །གནས་མལ་གྱི་གཞི་ཆག་ཆག་དང་ཕྱག་དར་
དང་ལྕི་བ་འཇམ་པོའི་བྱུག་པས་བསྐུ་བར་བྱའོ། །མལ་ཆ་དྲི་མས་གོས་པ་སྤྲུག་པར་བྱའོ། །
གལ་ཏེ་ཧ་ཅང་ན་བཀྲུའོ། །ཆག་ཆག་བཏབ་པའི་འོག་ཏུ་འཕྱག་བྱའོ། །དེའི་འོག་ཏུ་སྟན་
བཤམ་མོ། །གཞི་རྡུལ་དང་བཅས་པ་མ་སྤྲུགས་པ་ལ་མི་བྱའོ། །བཤམ་པར་བྱ་བ་དག་ལ་
གོས་གཅིག་སྤྲུག་པར་སྤྱད་དོ། །ངན་པའོ། །དེ་བཅོས་སོ། །མི་ནུས་པ་ཉིད་ན་རས་མར་བྱས་
ཏེ་ཤིང་བུའི་རྩེ་མོ་ལ་བཏགས་ནས་སྤྲུག་གོ །དེ་ལྟར་ན་ཡང་མི་རུང་བ་ཉིད་ཡིན་ན་སྦྱིན་པ་
པོའི་བསོད་ནམས་མངོན་པར་སྤེལ་བ་དང་། ཡུན་རིང་བ་ཉིད་དུ་བྱ་བའི་ཕྱིར་ལྕི་བ་དང་ས་
བསྲེས་ཏེ་ཀ་བ་དང་རྩིག་པའི་སེར་ཀར་གླན་པར་བྱའོ། །སྒོ་ཁང་དང་ཁྱམས་སུ་མལ་བཅའ་
བ་དང་བཅས་པ་ཡང་གཟུང་བར་མི་བྱའོ། །སྦྱིན་པ་པོས་མྱ་ངན་བསང་བའི་ཕྱིར་ཕུལ་བ་དེས་
མཐོང་བར་བཞག་པར་མི་བྱའོ། །སྒྲ་མི་སྙན་པའི་གཉེན་པོའི་ཕྱིར་ཚེས་བརྒྱད་དང་བཅུ་བཞི་
དག་ལ་ཁྱམས་སུ་བཤམ་པར་བྱའོ། ཁྲི་དང་ཁྲིའུ་བཅང་བར་བྱའོ། །སྤྱིལ་བ་མི་ཉམས་པར་བྱ་
-247



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བའི་ཕྱིར་ཁྲི་རྐང་གི་མཐིལ་མཉམ་པར་གཅད་པར་བྱའོ། །ཡང་ན་དེའི་འོག་ཏུ་ཕུབ་མའི་ཕུང་
པོ་བཞག་པའམ་དེ་རས་མས་དཀྲི་བར་བྱའོ། །དགེ་འདུན་མ་ཡིན་པས་རྐང་པ་བྲིས་པའི་ཁྲིའུ་
བདག་གིར་བྱ་བ་བརྟེན་པར་མི་བྱའོ། །སྟན་བཟང་པོ་རྒྱབ་བརྟེན་དང་བཅས་པའི་སྟན་ཡང་
མི་བྱའོ། །མར་མེའི་སྡོང་བུ་ཡང་མི་བྱའོ། ཁ་ཅིག་ལས་ནི་ཡལ་ག་དུམ་པ་ཞེས་སོ། །སྟན་ནང་
ཚངས་ཅན་གྲུ་བཞི་དང་སྔས་ནང་ཚངས་ཅན་བཅང་བར་བྱའོ། ཁྲུ་བཞི་དང་དོ་པ་ཉིས་བལྟབ་
ཏུ་བྱས་ཏེ་བཙེམ་མོ། །ཤིང་བལ་གྱིས་བརྫང་ངོ་། །སོ་སོར་བརྟག་པར་མ་བྱས་པར་ཉལ་བར་
མི་བྱའོ། །དྲན་པ་ཉེ་བར་མ་བཞག་པར་མི་བྱའོ། །གཞན་དང་ལྷན་ཅིག་ཁྲིའམ་སྟན་ནམ་
གཞན་ལ་གཅིག་ཅར་མི་བྱའོ། །ངོ་ཚ་ཤེས་པས་མེད་ན་སྟན་སོ་སོར་བཏིང་སྟེ་བཏུར་བུའམ་
ལྷུང་བཟེད་ཀྱི་སྣོད་ལ་སོགས་པས་བར་དུ་བཅད་ནས་དྲན་པ་ཉེ་བར་བཞག་སྟེ་ཉལ་བར་
བྱའོ། །གསུམ་ལས་ལྷག་པ་མང་པོ་དང་ལྷན་ཅིག་ཁྲི་ལ་འཛེག་པ་ཉིད་བསྟེན་པར་མི་བྱའོ། །
ཁྲི་རིང་པོ་ལ་ནི་གཉིས་ལས་མི་བྱའོ། ཁྲིའུ་གཅིག་མ་ཡིན་པས་མི་བྱའོ། །ལོ་གསུམ་ལས་
ལྷག་པས་བར་དུ་ཆོད་པ་དང་ལྷན་ཅིག་སྟན་ལ་འདུག་པར་མི་བྱའོ། ཁྱིམ་གཞན་དུ་སྟན་མེད་
ན་མཁན་པོ་དང་ཡང་དྲན་པ་ཉེ་བར་བཞག་སྟེ་སྟན་གཅིག་ལ་འདུག་པར་བྱའོ། ཁྱིམ་པ་དང་
གང་དུ་ཡང་མི་བྱའོ། །བསྙེན་པར་མ་རྫོགས་པ་དང་ཡང་མི་བྱའོ། །ཟ་མ་དང་མ་ནིང་དང་མ་
བསད་པ་ལ་སོགས་པ་དང༌། མུ་སྟེགས་ཅན་དང་མུ་སྟེགས་ཅན་ཞུགས་པ་དང་། རྐུ་ཐབས་སུ་
གནས་པ་དང་། ཐ་དད་པར་གནས་པ་དང་། གནས་པར་མི་བྱ་བ་དག་དང་མི་བྱའོ། །བསླབ་
པ་བྱིན་པ་དང་མི་བྱའོ། །ཨར་མོ་ནི་ག་ནི་བསྙེན་པར་རྫོགས་པ་དང་བཅས་པའི་དགེ་འདུན་
འདུས་པ་ལས་གཞན་པར་སྟན་ཉིད་ཡིན་ནོ། །སྟེགས་བུ་ནི་མ་ཡིན་ནོ། །དོགས་པའི་གནོད་
པར་གྱུར་ན་གལ་ཏེ་ལྟུང་བ་མེད་དོ། །གནས་མལ་སྦེད་པ་ན་གལ་ཏེ་གཉིས་ཡོད་ན་གཅིག་གི་
ཁྲིའམ་ཁྲིའུ་བཀུར་ཞིང་གཅིག་ཤོས་ཀྱིས་སྟན་ནང་ཚངས་ཅན་ལ་སོགས་པའོ། །དགེ་འདུན་
-248



འདུལ་བ་མདོ་རྩ་བ།
དེ་སྙིང་མི་བརྩེ་བར་མདུན་ནས་དྲང་བ་དང་གཡས་གཡོན་ནས་དྲང་བར་མི་བྱའོ། །ཅི་ནས་
ཀྱང་དེ་དུ་བ་དང་དྲི་མ་དང་རྡུལ་དག་གིས་གོས་པར་འགྱུར་བ་དེ་ལྟར་མི་བྱའོ། །དེ་མི་གཙང་
བའི་སྐྱབས་དང་ཉེ་བར་བརྟེན་པར་མི་བྱའོ། །ཉམས་པ་དོར་བར་མི་བྱའོ། །བསྲད་པ་དང་
སྐམ་པ་དང་སྤུག་པ་དང་བུ་གུ་གླན་པར་བྱའོ། །རལ་བ་ལ་ལྷན་རིངས་སོ། །དབུས་གཟེགས་
ན་མཐའ་གཉིས་དབུས་ཉིད་དུ་བྱའོ། །དེར་འོས་བས་ཁ་བསྒྱུར་བར་བྱའོ། །ཕྱིར་བཅོས་པར་
མི་ནུས་པ་ཉིད་ཡིན་ན་དཀོན་མཆོག་ལ་ཕུལ་བའི་མར་མེ་གང་ཟག་སྦྱིན་བདག་ཡིན་པ་ཡང་
རུང་བ་དག་གིས་སྙིང་པོ་ཉིད་དུ་སྤྱོད་དོ། །དེར་མི་ཁོ་བ་ཉིད་ཡིན་ན་འཇིམ་པ་དང་བསྲེས་ཏེ་
དཀོན་མཆོག་དག་གི་རྩིག་པ་དང་། ཀ་བ་དང་སྒོ་གླེགས་ཀྱི་སེར་ཀ་དག་བྱུག་པའི་ཕྱིར་དེ་ལ་
ནན་ཏན་བྱའོ། །བསྐོས་པ་ནི་མནོས་པས་སོ། །ལྷག་མ་ནི་དགེ་འདུན་གཎྜི་བརྡུངས་པས་
བསྡུས་ཏེའོ། །དགེ་འདུན་གྱི་རྐུ་འཕྲོག་བྱེད་པ་མཐོང་ལ་ནུས་ན་མི་བཟློག་པར་མི་བྱའོ། །
སྐྲག་པ་ན་དགེ་འདུན་གྱིས་ཡལ་བར་མི་དོར་རོ། །གནས་སུ་མ་སོན་གྱི་བར་དུ་ཁྱེར་བར་བྱེད་
པས་ལོངས་སྤྱད་པར་བྱ་བ་ཉིད་དོ། །དེ་རང་གི་གནས་སུ་བསྐུར་བར་མི་འགྲུབ་ན་གཞན་དུ་
ལོངས་སྤྱད་པས་ཡོངས་སུ་སྤྱད་པར་བྱའོ། །གནས་གཞན་གྱི་ཟས་དང་ཡོ་བྱད་ཀྱི་རྙེད་པ་
གཞན་དུ་ལོངས་སྤྱད་པར་མི་བྱའོ། །དེ་དེ་ལ་སྦྱིན་པར་མི་བྱའོ། །ནོད་པ་འབུལ་དུ་གཞུག་
པར་བྱ་བ་ཉིད་དོ། །མི་ཁུགས་ན་དབྲོག་པའོ། །ཆ་དབང་བ་དག་གིས་དགེ་འདུན་གྱི་རྩ་དང་
ཤིང་མི་འཁོ་བ་རང་གི་དང་འདྲ་བར་སྤྱད་པ་ལ་ཁ་ན་མ་ཐོ་བ་མེད་དོ། །མ་བསྐོས་པ་འཁོར་
ཞིང་སྤྱད་པ་ཇི་ལྟར་འོངས་པ་ཡིན་གྱི་རྒན་རིམ་གྱིས་མ་ཡིན་ནོ། །གཅིག་ཅར་བརྙས་ན་ནི་
དེའོ། །མ་ཟིན་ན་དེ་ལས་དབྲལ་བར་མི་བྱའོ། །དེ་བཀྲུ་བར་ཆུས་རྐང་པ་འབགས་པ་ཉིད་ན་
དེ་ཡིན་ནོ། །ཆབ་ཁུང་ས་དེར་ཞུགས་པ་ཉིད་ནའོ། །སྒོམ་པའི་ཕྱིར་འདུག་པ་བསླང་བར་མི་
བྱའོ། །དེ་ལ་རྒན་རིམས་སུ་མི་བྱའོ། །དགེ་སློང་ལས་དང་ཟས་ཀྱིས་འབགས་པར་མི་བྱའོ། །ལ
-249



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱུག་རིས་མ་ཡིན་པར་འདུག་པར་མི་བྱའོ། །བྱ་བ་བྱས་ནས་འཁོར་ཞིང་སྤྱད་པ་འདོད་པ་ཡོད་
ན་བཅང་བར་མི་བྱའོ། །བར་དུ་དོན་གྱི་ཆེད་ཉིད་དུ་ཁྲིའུ་ལས་ལངས་པ་ནི་བྱ་བ་བྱས་པ་མ་
ཡིན་ནོ། །དེའི་དུས་ན་དེ་ལ་ཆོས་གོས་སམ་པུས་འཁྱུད་བཞག་པར་བྱའོ། །འདོད་པ་ཡོད་ལ་
གནས་ཡོད་ན་དགེ་འདུན་གྱིས་སྦགས་པ་ཉིད་བསྟེན་པར་མི་བྱའོ། །དོན་ཡོད་ན་རྣམ་པ་དེ་ལྟ་
བུ་ལས་བྲལ་བར་བྱས་པ་ལ་ཁ་ན་མ་ཐོ་བ་མེད་དོ། །དགེ་འདུན་གྱིས་མཆིག་དང་དེའི་མཆིག་
གུ་བཅང་བར་བྱའོ། །འདྲེག་མཁན་གྱི་ལག་ཆ་ཡང་ངོ་། །སྣོད་དུ་བཅུག་སྟེ་རྩིག་པ་ལ་བཞག་
གོ །སྟེའུ་དང་སྟ་རེ་དང་གཟོང་ལ་སོགས་པ་དང་། དེ་དག་གི་སྣོད་དང་བཅས་པ་ཡང་ངོ༌། །
དེས་དགེ་སློང་ལ་གཡར་པོ་ཉིད་དུས་ལ་བྱས་པ་ཡན་ཆད་སྦྱིན་ནོ། །དགེ་སློང་མས་ཆང་བུའི་
སྣོད་བཅང་བར་མི་བྱའོ། །ཐམས་ཅད་ཀྱིས་འབྲུ་མར་སྣོད་བཅང་བར་བྱའོ། །ཕུལ་གང་མན་
ཆད་ནས་ཕུལ་ཕྱེད་ཡན་ཆད་ཤོང་བའོ། །ལྕགས་ཀྱི་དོག་ལེ་ཡང་ངོ་། །དེའི་ལྕགས་སྐྱེད་ཀྱང་
ངོ་། །ས་ལས་བྱས་པའི་ཐབ་ཀྱང་ངོ༌། །གནང་བ་ཐོབ་པས་འཁར་བའོ། །དྲ་བ་ཁ་དོག་གཅིག་
པ་ཡང་ངོ༌། །དེ་སྦྱིན་པར་བྱའོ། །རྒས་པ་དང་ན་བ་དག་ལའོ། །དེ་གཉིས་ཚིག་གཅིག་གིས་
སྦྱིན་པ་ཡང་སྲིད་དོ། །སྡིག་སྦྲུལ་ལ་སོགས་པའི་གཉེན་པོའི་ཕྱིར་འཁར་བ་སྒྲ་དང་བཅས་པ་
བཅང་ངོ༌། །ཡུ་བའི་རྩ་བ་ནས་གས་ན་སྦུ་གུ་བསྐོན་ནོ། །ཡ་ཏོག་ནི་དཀྲི་བས་སོ། །སྨྲིག་མ་
མཁན་གྱིས་བྱས་པའམ་ལོ་མ་ལས་བྱས་པའི་གདུགས་བཅང་བར་བྱའོ། །ཡུ་བ་ནི་ལུས་ཀྱི་
ཚད་དོ། །དེས་གྲོང་གི་དབུས་སུ་འགྲོ་བར་མི་བྱའོ། །གལ་ཏེ་ལམ་གྱི་དབང་གིས་ནི་གློར་
བསྙལ་ཏེའོ། །ཆར་འབབ་པ་ན་བསོད་སྙོམས་ལ་རྒྱུ་བར་བྱའོ། །ཡུ་བ་ལ་གཞལ་དུ་མི་རུང་བ་
ཉིད་མ་ཡིན་ནོ། །ཆད་ན་ཁྱིམ་གཞན་དག་དུ་བཞག་གོ །འབྱང་ཀར་བླང་ངོ་། །རོལ་མོ་མཁན་
གྱི་གནས་དང་། སྨད་འཚོང་མའི་གནས་དང་། ཆང་འཚོང་མའི་གནས་དང་། རྒྱལ་པོའི་ཕོ་
བྲང་དང་། གདོལ་པའི་ཁྱིམ་གྱི་གནས་དག་བརྟེན་པར་མི་བྱའོ། །མི་གཙང་བའི་སྐྱབས་དང་
-250



འདུལ་བ་མདོ་རྩ་བ།
ཉེ་བར་འདུག་པར་མི་བྱའོ། །གོས་རིན་པོ་ཆེར་གྱུར་པས་དགོན་པར་གནས་པར་མི་བྱའོ། །
འ
ལྡུམ་བུ་མི་རུ་ཀའི་ཕྱེ་མས་ལ་བ་ལ་སྲོག་ཆགས་དག་མི་འབྱུང་ངོ༌། །ཤིང་ཀུན་གྱི་ཡང་ངོ་། །
ཤིང་ནིམ་པ་དང་བ་ཤ་ཀའི་ལོ་མ་དག་གི་ཡང་ངོ་། །རིམ་པ་དེར་སོང་ན་དེ་ལ་ཤིན་ཏུ་ཕན་པ་
ཉིད་དོ། །བསྐམ་པ་ཡང་དེའི་དོན་ཉིད་ཡིན་ནོ། །དགོན་པ་བས་ཕྱོགས་དང་ལམ་དང་ཚེས་
གྲངས་དང་ཉི་མ་དང་རྒྱུ་སྐར་དག་ལ་མཁས་པར་བྱའོ། །རྟག་ཏུ་མེ་དང་ཆུ་ཡོད་པར་བྱའོ། །
ཕྱེ་དང་རས་མ་དག་དང་སྦྲང་རྩི་དང་ཞུན་མར་དག་ཅི་འབྱོར་བ་ཉེ་བར་བཞག་གོ །གལ་ཏེ་
ཟས་ལས་ལྷག་བྱུང་ན་ཡང་ངོ༌། །དགེ་སློང་མས་དགོན་པར་གནས་པར་མི་བྱའོ། །གྲོང་ཁྱེར་
གྱི་ནང་དུ་དབྱར་ཁང་བྱའོ། །དེས་དེའི་ཕྱིར་སྒོར་འདུག་པར་མི་བྱའོ། །སྣང་ཡལ་ཅན་དུ་མི་
བྱའོ། །ལམ་གྱི་བཞི་མདོར་མི་བྱའོ། །གོས་མེད་པ་ཅན་གྱིས་མི་བྱའོ། །དེ་ལ་རྔུལ་གཟན་ནི་
གོས་ཉིད་ཡིན་ནོ། །དཔུང་པ་གཉིས་མ་གཡོགས་པར་ཁྱིམ་པའི་དྲུང་དུ་མི་བྱའོ། །དེའི་སྐྱིལ་
མོ་ཀྲུང་གི་གནས་སུ་སྐྱིལ་མོ་ཀྲུང་ཕྱེད་དོ། །ཟག་བྱེད་ཀྱི་སྒོར་སྲོག་ཆགས་མི་འཇུག་པར་བྱ་
བའི་ཕྱིར་གོས་ལ་སོགས་པས་གཡོགས་སོ། །དགེ་སློང་གིས་དགེ་སློང་མ་གཙུག་ལག་ཁང་དུ་
འཇུག་པ་དག་བཟློག་པར་མི་བྱའོ། །དེ་དག་གཏམ་མི་འདྲེ་བ་དང་མི་གདམས་པ་ དང་གསོ་
སྦྱོང་དང་དགག་དབྱེ་བཞག་པ་དག་གིས་ཡོངས་སུ་གདུལ་བར་བྱའོ། །དེས་དགེ་སློང་རྗེས་སུ་
གནང་བ་བྱེད་དུ་མ་བཅུག་པར་གཙུག་ལག་ཁང་དུ་འཇུག་པར་མི་བྱའོ། ཁྱོད་ནད་དང་བཅས་
པ་ཉིད་མ་ཡིན་ན་རྗེས་སུ་གནང་ངོ་ཞེས་སོ། །དྲི་བས་ཞེ་འགྲས་པ་མེད་པ་ཉིད་ངེས་པར་ཤེས་
པར་བྱས་ཏེའོ། །འཕྲེད་གཏན་དང་གནམ་གཟེར་དང་འཁོར་གཏན་དང་སྒོ་ལྕགས་དང་ལྡེ་
མིག་ཀྱོག་པོ་དག་གཙུག་ལག་ཁང་བསྡམ་པའི་ཕྱིར་ཡང་དག་པར་སྦྱར་རོ། །དགེ་སྐོས་ཀྱིས་
དགོང་ཀར་གཙུག་ལག་ ཁང་བསྡམས་ནས་སོ་སོར་བརྟག་པར་བྱའོ། །འཇིགས་པ་དང་
བཅས་པ་ཉིད་ཡིན་ན་ཐུན་ཉིད་ཀྱིས་མེལ་ཚེ་བྱའོ། །དེར་གྱུར་པས་ཉལ་བ་དང་སྙོམས་པར་
-251



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འཇུག་པ་དག་སྤང་ངོ༌། །དེར་དགེ་འདུན་གྱི་གནས་བརྟན་གྱིས་དགེ་སྐོས་ལ་དམ་བཞག་བྱས་
པ་དྲི་བར་བྱའོ། །གལ་ཏེ་ཡང་དག་པར་སྦྱར་བ་དག་གིས་མ་བསྡམས་པ་ཉིད་ན་གཙུག་ལག་
ཁང་བརླག་ན་དགེ་སྐོས་མཇལ་དུ་གཞུག་པར་བྱ་བ་ཉིད་ཡིན་ནོ། །དེ་དག་ཇི་ཙམ་ཉམས་
པར་བྱས་པ་དེ་ཙམ་གྱི་ཆ་དག་གོ །ལྡེ་མིག་ཀྱོག་པོ་དང་སྒོ་ལྕགས་བཅང་བར་བྱའོ། །སྡོམ་པ་
ཇི་སྙེད་ཡོད་པ་དེ་དག་གིས་སྒོ་མ་བསྡམས་པར་འགྲོ་བར་མི་བྱའོ། །གལ་ཏེ་གནས་སྟོང་པར་
ཞུགས་པར་གྱུར་ན་དེར་ཆག་ཆག་ལ་སོགས་པ་བྱའོ། །སྣོད་སྤྱད་སར་པ་མཁོས་སུ་དབབ་
པར་བྱའོ། །གལ་ཏེ་བཟོད་ན་བྱི་དོར་བྱའོ། །གལ་ཏེ་རུང་བར་བྱེད་པ་ཡོད་ན་སྔོ་བསྲབ་པར་
བྱེད་དུ་གཞུག་གོ །གལ་ཏེ་དེར་ཁྱིམ་པ་དག་ལྷགས་ན་དེ་དག་ལ་ཆོས་དང་ལྡན་པའི་གཏམ་
དང་ནུས་པའི་ཆོས་གཞན་ཡང་ངོ་། །ཤིང་ལྗོན་པ་བསྐྱེད་པ་མི་རུང་བ་མ་ཡིན་ནོ། །དེ་བསྐྱེད་
ནས་མི་བསྐྱང་བར་མི་བྱའོ། །དེའི་ཤིང་ལྗོན་པ་ནི་མེ་ཏོག་ཆགས་ཀྱི་བར་དུའོ། །གཞན་ནི་
འབྲས་བུའི་བར་དུའོ། །ཡུན་རིང་བ་ཉིད་ན་ལོ་ལྔར་རོ། །འདི་ལ་དགེ་སློང་བསྐོས་པ་ནི་རང་
ཉིད་དང་འདྲའོ། །ལག་པ་དག་དང་རྐང་པ་དག་བཀྲུ་བ་དང་སོ་ཤིང་དོར་བ་དང་ལྷུང་བཟེད་
བཀྲུ་བ་དང་ཁྲུས་བྱ་བ་ནི་བཅུ་པ་ཡིན་ནོ། །
གྲང་བ་བསྐྱབ་པའི་ཕྱིར་ཁང་བུའི་སྦུབས་བྱའོ། །དབུགས་དབྱུང་བའི་ཕྱིར་དེ་ལ་
སྐར་ཁུང་གདོད་དོ། །གཡོགས་མས་དགབ་བོ། །སོ་ག་མི་ཚ་བར་བྱ་བའི་ཕྱིར་དེ་བསལ་ལོ།།
དབྱར་དག་ནི་མི་འདུལ་བར་བྱ་བའི་ཕྱིར་སྔ་མ་ཡང་ངོ༌། །ཆུའི་ཡུར་བ་གདོད་དོ། །རྩ་བའི་
འོངས་ཡལ་བར་མི་དོར་རོ། །འཁོར་རྣམ་པར་དབྱེ་བའི་བྱེ་བྲག་གིས་བྱི་དོར་བྱའོ། ཁ་ཅིག་ཏུ་
སོ་ཤིང་བཟའ་བ་དང་། ཁ་ཅིག་ཏུ་ཁ་བཀྲུ་བ་དང་། ཁ་ཅིག་ཏུ་རྐང་པ་དག་བཀྲུ་བ་དེ་ལྟ་བུས་
དེ་ལ་འཇུག་པ་ཉིད་མ་ཡིན་པས་སོ། །མེ་ཏོག་དང་འབྲས་བུ་བསྲུང་བའི་ཕྱིར་དགེ་སློང་དག་
བསྐོ་བར་བྱའོ། །ཟན་གྱི་དུས་ཀྱི་ཆེད་ཉིད་དུ་གཞན་དག་གོ །དེ་དག་གིས་ཆེས་དང་པོར་ཟས་
-252



འདུལ་བ་མདོ་རྩ་བ།
ཡཟོས་ཏེ་འགྲོ་བར་བྱའོ། །ཀློག་ཏུ་འཇུག་པས་བསྙེན་བཀུར་ཆེས་མང་པོ་བྱེད་པ་དང་། མི་ནུས་
པ་ལ་ལོགས་ཤིག་ཏུ་བྱ་བས་ཀྱང་རྗེས་སུ་བརྩེ་བར་བྱའོ། །དེའི་འདུལ་བ་བཟུང་སྟེ་དེའི་ལུང་
དབོག་པ་དང་ཁ་ཏོན་བྱ་བ་དང་དམིགས་ཀྱིས་འདྲི་བ་སྦྱིན་པ་དག་གིས་དགེ་སློང་མ་ལ་རྗེས་
སུ་བརྩེ་བར་བྱའོ། །ཡི་གེར་བྲི་བར་བྱ་བའོ། །དྲན་པ་དང་འཛིན་པར་མི་ནུས་པས་འདུལ་
བའོ། །དེ་མི་བྲི་བར་བྱ་བ་ཉིད་ཡིན་ནོ། །འདི་ལ་སོ་སོར་ཐར་པ་ནི་དེ་དང་འདྲའོ། །དེ་དང་
ལྡན་པ་ཡང་ངོ༌། །གང་ཟག་གི་ཡང་ངོ༌། །མཚན་མ་བྱས་པ་ཉིད་ལ་ཉེས་པ་མེད་དོ། །དགེ་
འདུན་གྱི་གནས་མལ་ལ་མིང་ཡི་གེར་བྲིའོ། །འདི་ནི་ཆེ་གེ་མོའི་གཙུག་ལག་ཁང་མིང་འདི་
ཞེས་བྱ་བ་ནི་སྦྱིན་པར་བྱ་བའི་ཆོས་སོ་ཞེས་སོ། །གོས་དག་ལ་ཡང་ངོ༌། །རྣམ་པ་དེ་ལྟར་
གཞན་ལ་ཡང་ངོ་། །སངས་རྒྱས་ཀྱི་བཀའ་སྡེབ་སྦྱོར་དང་ཚིག་དང་རིམ་པ་ལ་གཞོལ་བ་ཉིད་
ཀྱིས་སྦྱར་ཏེ་བཀླག་པར་མི་བྱའོ། །གཞན་ལ་ལེགས་པར་གོ་བར་བྱེད་ནུས་ཤིང་སངས་རྒྱས་
ཀྱི་བཀའ་ལ་བརྩོན་པ་ཉིད་མི་གཏོང་ན་ཕྱི་རོལ་པའི་བསྟན་བཅོས་དག་གཟུང་བར་བྱའོ། །
དེའི་དུས་ནི་ཉི་མའི་སུམ་ཆ་བདེ་བ་མ་ཡིན་པའོ། །མཚན་མོ་ཡང་ངོ་། །གསང་སྔགས་ཕན་
འདོགས་པར་བྱེད་པ་དག་གཟུང་བར་བྱའོ། །སྦྱར་བར་ཡང་ངོ་། །གནོད་པར་བྱེད་པ་ནི་མི་
བྱའོ། །དེ་དག་གིས་ཕྱག་གི་གནས་སུ་དཀོན་མཆོག་གསུམ་བརྗོད་པར་བྱའོ། །ལྷ་གཞན་ལ་
ནི་ཕྱག་མི་བྱའོ། །མཆོད་པ་མི་བྱའོ། །བཀུར་སྟི་མི་བྱའོ། །གནས་སུ་ཕྱིན་ན་མངོན་སུམ་དུ་
འགྲེང་སྟེ་སེ་གོལ་གྱི་སྒྲས་གོ་བར་བྱས་ནས་གཙུག་ལག་གི་ཚིགས་སུ་བཅད་པ་གདོན་པས་དེ་
ལ་ཕན་གདགས་པར་བྱའོ། །བཟོ་རྗེས་སུ་སྒྲུབ་པ་དང་བསླབ་པ་དང་དེའི་སྣོད་ཉེ་བར་བཞག་
པར་མི་བྱའོ། །མཚོན་གྱི་ཤུབས་དང་ཁབ་རལ་དང་རམ་ཕྱིས་ནི་མ་གཏོགས་སོ། །མུ་གཅིག་
པ་ནི་བསོད་ནམས་ཀྱི་བསམ་པས་དགེ་བའི་གསོ་བ་ཉེ་བར་བསྒྲུབ་པར་བྱ་སྟེ་གླ་རྔན་གྱིས་ནི་
མ་ཡིན་ནོ། །བཀྲུ་སྨན་བཏང་ནས་གཞན་དུ་འགྲོ་བར་མི་བྱའོ། །རྐྱེན་དེ་ལྟ་བུ་དག་བྱུང་ན་ཧ་
-253



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ང་འཁྲུ་བ་ལ་སོགས་པའི་གནས་པའི་གཉེན་པོའི་ཆོ་ག་བསྟན་ཏེའོ། །ཚངས་པ་མཚུངས་
པར་སྤྱོད་པ་མཚན་མཐུན་པ་ལ་དབེན་པའི་ཕྱོགས་སུ་འབྲེག་མཁན་གྱི་ལས་བྱའོ། ཁྲིའུ་ཡན་
ལག་ཆག་པ་བཅོས་པ་ཡང་ངོ༌། །ཕྲེང་བའི་རིམ་པ་དག་བརྒྱུ་བ་ཡང་ངོ་། །དཀོན་མཆོག་
མཆོད་པར་གྱུར་པ་སེམས་ཅན་གྱི་གཟུགས་མ་ཡིན་པའི་རི་མོ་བྲི་བ་ཡང་ངོ་། །དེའི་ཕྱིར་འདྲི་
བ་ནི་དེ་ཉིད་ཡིན་ནོ། །ཚངས་པ་མཚུངས་པར་སྤྱོད་པ་ཤི་བའི་ལུས་ལ་མཆོད་པ་བྱའོ། །དེ་
བསྲེག་པར་བྱའོ། །གལ་ཏེ་སྲོག་ཆགས་དང་བཅས་པའི་རྨ་མེད་པ་ཉིད་ཡིན་ནའོ། །སོ་སོར་
བརྟགས་པས་ངེས་པར་བྱའོ། །བརྐོ་བའམ་ཆུ་ཀླུང་ལ་བསྐུར་རོ། །མི་རུང་ན་ཚང་ཚིང་གི་
དབུས་སུ་བཞག་གོ །གློ་གཡས་པས་བསྙལ་ཏེ་མགོ་བྱང་ཕྱོགས་སུ་བསྟན་ནོ། །སྔས་སུ་རྩྭའི་
ཆུན་པོ་གཞུག་གོ །རྩྭ་དག་གམ་ལོ་མ་དག་གིས་གཡོགས་སོ། །ཆོས་མཉན་པ་དང་ཡོན་
བཤད་པ་དག་བྱའོ། །རེག་པ་དག་གིས་གོས་དང་བཅས་ཏེ་ཁྲུས་བྱའོ། །གཞན་དག་གིས་ནི་
རྐང་ལག་བཀྲུའོ། །མཆོད་རྟེན་ལ་ཕྱག་བྱས་ཏེ་འཇུག་པར་བྱའོ། །མཆོད་རྟེན་ནི་རྣམ་པ་
གཉིས་ཏེ། གཙང་ཁང་ཅན་ཉིད་དང་། ཀ་བ་ལྟ་བུ་ཉིད་དོ། །དེ་རབ་ཏུ་བྱུང་བ་རྣམས་ལ་འོས་
པ་ཉིད་དེ། གལ་ཏེ་དགེ་བ་ཡིན་ནའོ། །སངས་རྒྱས་རྣམས་ཀྱི་རྣམ་པ་ཐམས་ཅད་དོ། །རྣམ་པ་
ནི་བང་རིམ་བཞི་དང་འདབ་མ་དང་བུམ་པ་དང་པུ་ཤུ་དང་སྲོག་ཤིང་དང་གདུགས་བཅུ་གསུམ་
དང་ཆར་གབ་དག་གོ །རང་སངས་རྒྱས་རྣམས་ཀྱི་ནི་ཆར་གབ་མེད་པའོ། །ཉན་ཐོས་རྣམས
ཀྱི་ནི་འབྲས་བུའི་ཚད་དག་གིས་དེའི་གདུགས་གཅིག་ལྷག་པའོ། །དེ་བཞིན་གཤེགས་པའི་
ཕྱོགས་ཀྱི་ཡུལ་ཉིད་དུ་གང་དུ་དེ་དག་གནས་པར་གྱུར་པའི་ཕྱོགས་དེར་དེའི་འཁོར་དུ་བྱའོ། །
འདི་ལ་རྒན་རིམ་དུ་མི་བྱ་བར་མི་བྱའོ། །སོ་སོའི་སྐྱེ་བོ་རྣམས་ཀྱི་ནི་བྱི་བོའོ། །དེ་དག་ནི་དགེ་
འདུན་གྱི་ཀུན་དགའ་ར་བའི་ཕྱི་རོལ་དུ་བྱའོ། །འཕགས་པ་ལ་ནི་མཆོད་རྟེན་གྱི་དུས་སྟོན་
རིགས་སོ། །ཉན་ཐོས་ཀྱི་མཆོད་རྟེན་ལ་ཕུལ་བ་ནི་ཚངས་པ་མཚུངས་པར་སྤྱོད་པ་རྣམས་
-254



འདུལ་བ་མདོ་རྩ་བ།
དབང་བ་ཉིད་ཡིན་ནོ། །མུ་ཏིག་དག་ནི་བསྟན་པ་བཞིན་བྱའོ། །བུད་དུང་དག་ནི་སངས་རྒྱས་
ལ་དབུལ་ལོ། །དེ་ལས་ཞིག་རལ་བཅོས་པའི་ཕྱིར་བཞག་པར་བྱའོ། །མཆོད་པར་རུང་བ་
ཉིད་ཀྱང་ངོ་། །སངས་རྒྱས་ལ་ལྕགས་ལས་བྱས་པའི་མཆོད་རྟེན་བྱ་བ་ནི་ཆོས་དང་མཐུན་ནོ།།
དབུ་སྐྲ་དང་སེན་མོའི་མཆོད་རྟེན་གསེར་དང་དངུལ་དང་བཻཌཱུརྱ་དང་ཤེལ་ལས་བྱས་པ་ཡང་
ངོ༌། །དེ་ལ་མཐུན་པའི་འཁོར་བྱའོ། །དགའ་ལྡན་གྱི་གནས་ན་བཞུགས་པ་ལ་སོགས་པ་ནས་
ཡོངས་སུ་མྱ་ངན་ལས་འདས་པའི་མཐའི་བར་དུ་སྤྱོད་པ་ནི་དེ་ཞེས་བྱའོ། །དཀར་རྩིས་དཀར་
པོ་བྱའོ། །མར་མེ་འཛིན་པར་བྱའོ། །ལན་ཀན་གྱིས་བསྐོར་རོ། །རྟ་བབས་བསྒྲེང་བར་བྱའོ།།
རྒྱལ་མཚན་གཟུགས་སོ། །དེ་ནི་རྣམ་པ་བཞིའོ། །སེང་གེའི་རྒྱལ་མཚན་དང་། ཆུ་སྲིན་གྱི་
རྒྱལ་མཚན་དང་། ཀླུའི་རྒྱལ་མཚན་དང་། ཁྱུ་མཆོག་གི་རྒྱལ་མཚན་ནོ། །གཙང་ཁང་གི་མུ་
ཁྱུད་བྱའོ། །དེར་རྟ་བབས་བསྒྲེང་བར་བྱའོ། །སྒོ་ཡབ་བྱའོ། །དེ་ལ་ལན་ཀན་གྱིས་བསྐོར་རོ།།
ཀ་བ་རྣམས་བཙག་གིས་བསྐུའོ། །རྩིག་པ་དག་རྒྱ་སྐྱེགས་ཀྱིས་བྲིའོ། །དྲིས་དབང་བསྐུར་བ་
དབུལ་ལོ། །འབྲུ་མར་དང་བ་བླ་དང་ཙནྡན་དང་གུར་གུམ་གྱི་ཆག་ཆག་དག་ཀྱང་ངོ༌། །
གཟེར་བུ་མི་གདབ་བོ། །རྩིག་པའི་ཚེ་ཕྲེང་བ་ལ་སོགས་པ་གདགས་པའི་ཕྱིར་ཟུང་དག་
གཞུག་གོ །མི་དབུག་གོ །སྟེང་དུ་མར་མེ་མི་གཟུགས་སོ། །མཆོད་པར་བྱ་བའི་ཕྱིར་ཁྱིམ་པ་
དག་འཛེག་ཏུ་གཞུག་གོ །མེད་ན་དགེ་ཚུལ་དག་དྲི་ཆུས་རྐང་པ་བཀྲུས་ཏེའོ། །གལ་ཏེ་དེ་མ་
བྱས་ན་དྲི་དག་གིས་དྲིལ་ཕྱིས་བྱས་ཏེའམ་གོས་ཀྱང་དཀྲིས་ཏེ་སྟོན་པའི་འདུ་ཤེས་མངོན་དུ་
བཞག་ནས་དོན་གྱི་བརྣབ་སེམས་ཀྱི་དྲན་པ་དག་གིས་སོ། །དེ་དག་ཀྱང་ན་དགེ་སློང་དག་
གིས་དེ་བཞིན་དུའོ། །དེའི་ཆེད་དུ་ཐག་པ་གདགས་སོ། །རིན་པོ་ཆེ་ལས་བྱས་པའི་ཕྲེང་བ་
དབུལ་ལོ། །འཇིག་པར་བྱེད་པ་བཟློག་པའི་ཕྱིར་སྦུབས་གཡོགས་ཀྱིས་གཡོགས་སོ། །མུན་
མི་གནག་པར་བྱ་བའི་ཕྱིར་དེ་ལ་སྒོ་གདོད་དོ། །སངས་རྒྱས་ཀྱི་སྐུ་གཟུགས་བྱའོ། །དེ་ལ་དུས་
-255



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྟོན་བྱའོ། །བལྟམས་པ་དང་གཙུག་ཕུད་དང་དབུ་སྐྲ་དང་བྱང་ཆུབ་པའི་དུས་སྟོན་དག་ཀྱང་
ངོ་། །དེ་གྲོང་ཁྱེར་དུ་གཤེགས་པར་བྱའོ། །འདི་ལ་དེ་དགེ་སློང་གིས་བཀུར་དུ་རུང་ངོ༌། །དེ་ནི་
གསར་བུ་ལ་འབབ་བོ། །སྡེ་པ་ལྔ་པོ་དག་གིས་ཞབས་འབྲིང་བྱའོ། །མཆོད་ཡོན་དུ་བྱ་བ་ནི་
རྒན་པོ་དག་གིས་གཟུང་ངོ༌། །དེ་ལ་རོལ་མོ་བྱེད་པ་དག་གིས་རོལ་མོ་བྱ་བ་དང་བཀུར་སྟི་
ཆེན་པོ་གཞན་ཡང་བཟང་ངོ་། །རོལ་མོ་བྱེད་དུ་གཞུག་པའི་ཕྱིར་ཀྱེ་མི་དག་སྟོན་པ་ལ་མཆོད་
པ་དག་གྱིས་ཤིག་ཅེས་བརྗོད་པ་ལ་ཁ་ན་མ་ཐོ་བ་མེད་དོ། །ལམ་པོ་ཆེ་དང་སྲང་དང་བཞི་མདོ་
དང་སུམ་མདོ་དག་ཏུ་སང་ངམ་གནངས་འབྱུང་བར་འགྱུར་བ་ཉིད་ནི་ཡི་གེར་བྲིས་པ་བསྒྲག་
པར་བྱའོ། །དེ་ལྟར་སངས་རྒྱས་གཤེགས་པར་འགྱུར་རོ་ཞེས་གྲོག་ལ་སོགས་པ་ལ་བྲིས་པ་
གླང་པོ་ཆེའི་བཤུལ་སྟེང་དུ་གདུགས་དང་རྒྱལ་མཚན་དང་བ་དན་ལ་སོགས་པས་ཡོངས་སུ་
བསྐོར་བའོ། །བྱང་ཆུབ་སེམས་དཔའི་སྐུ་གཟུགས་བྱ་བ་ཆོས་དང་ལྡན་ནོ། །དེ་ལ་རྒྱལ་
མཚན་དག་གིས་བསྐོར་རོ། །ལན་ཀན་གྱིས་བསྐོར་རོ། །ལྕགས་ཀྱི་ཀ་བ་དག་གིས་ཀྱང་ངོ༌།།
དེ་དག་ལ་བ་དན་དག་གདགས་སོ། །རྗེས་སུ་འགྲོ་བར་བྱའོ། །རྐང་རྒྱན་དང་རྣ་རྒྱན་མ་
གཏོགས་པའི་རྒྱན་གདགས་སོ། །སྤོས་ཀྱི་ལུས་སྦྱིན་པར་བྱའོ། ཁྱོགས་ཀྱིས་བསྐུར་རོ། །
ཤིང་རྟས་ཀྱང་ངོ་། །དེ་ལ་གདུགས་དང་རྒྱལ་མཚན་དང་བ་དན་དག་བསྒྲེང་ངོ་། །དབུ་ལ་མེ་
ཏོག་རྣ་རྒྱན་གདགས་སོ། །མཆོད་ཡོན་དང་ཞབས་ལ་གསོལ་བ་དག་ཀྱང་ངོ༌། །དད་རྫས་ནི་
གནས་པ་དང་གཞོན་ནུ་དང་རྒན་པོ་དག་གིས་བླང་ངོ༌། །གནས་བརྟན་རྣམས་ཀྱིས་བསྲུང་
ངོ༌། །ལམ་པོ་ཆེར་ཕྲེང་བའི་ཟ་མ་ཏོག་བྱའོ། །ཕྲེང་བའི་ཟ་མ་ཏོག་ཏུ་དྲིའི་ཟ་མ་ཏོག་གཞུག་
གོ །ཕྲེང་བ་གདགས་སོ། །མཆོད་པ་རྫོགས་ཤིང་རོལ་མོ་བརྟུལ་བ་དག་ན་སྐྱེ་བོའི་ཚོགས་
ཕྱིར་དོང་བའི་ཚེ་རྒྱན་བརྟུལ་ལོ། །མཚན་མོའོ། །རབ་ཏུ་བྱུང་བའི་གནས་སུ་དུས་སྟོན་བྱ་བ་
ཆོས་དང་མཐུན་ནོ། །མི་རུང་བ་དང་མཐུན་ལ་རུང་བ་དང་འགལ་བ་ནི་རུང་བ་མ་ཡིན་པར་
-256



འདུལ་བ་མདོ་རྩ་བ།
བསྡུའོ། །ཕྱི་མ་དང་མཐུན་ལ་སྔ་མ་དང་འགལ་བ་ནི་རུང་བར་བྱའོ། །གནས་མལ་གྱི་གཞི་
ཕྲན་ཚེགས་ལ་སོགས་པའི་སྐབས་སོ། །གནས་མལ་གྱི་གཞི་རྫོགས་སོ། །འདུལ་བའི་མདོ་
རྫོགས་སོ།། །།
འདུལ་བའི་མདོ་ཞེས་བྱ་བ་ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་པ།
འདུལ་བ་རྒྱ་མཚོའི་སྙིང་པོ་མདོར་བསྡུས་པ། ལྷག་པའི་ཚུལ་ཁྲིམས་ཀྱི་བསླབ་པ་མཐའ་དག་
།
གི་མཛོད་དུ་གྱུར་པ། འདུལ་བའི་སྡེ་སྣོད་ཐམས་ཅད་ཀྱི་མ་ལྟ་བུ་འདི་ནི། འཕགས་པ་གཞི་
ཐམས་ཅད་ཡོད་པར་སྨྲ་བའི་འདུལ་བ་འཛིན་པ་ཆེན་པོ། བྲམ་ཟེའི་སློབ་དཔོན་བཙུན་པ་ཡོན་
ཏན་འོད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་ཏུ་སོན་པ། བདེ་བར་
གཤེགས་པའི་ཆོས་འདུལ་བ་བདུད་རྩིའི་ཉིང་ཁུས་ཤེས་རབ་ཀྱི་དབང་པོ་རྒྱས་པ། བདེ་བར་
གཤེགས་པའི་བཀའ་དམ་པ་ནན་ཏན་སྙིང་པོར་བསྒྲུབས་པས། སྡེ་པ་ཐམས་ཅད་ཀྱི་སྡེ་སྣོད་
མཐའ་དག་གི་གཙོ་བོར་གྱུར་པ་འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་ཀུན་
ལས་བཏུས་པ་ཡིན་ནོ། །དབང་ཕྱུག་དམ་པའི་མངའ་བདག་དཔལ་ལྷ་བཙན་པོའི་བཀའ་ལུང་གིས་
འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ། ཁ་ཆེའི་བྱེ་བྲག་ཏུ་སྨྲ་བའི་སློབ་
དཔོན་ཛི་ན་མི་ཏྲ་དང་། ཞུ་ཆེན་གྱི་ལོ་ཙཱ་བ་བནྡེ་ཀླུའི་རྒྱལ་མཚན་གྱིས་བསྒྱུར་ཞིང་ཞུས་ཏེ་གཏན་ལ་
ཕབ་པ། འདི་ལ་བློ་ཀ་ཉིས་སྟོང་བདུན་བརྒྱ་ཡོད་དོ། །བམ་པོ་དགུར་བྱས་སོ།། །།ཁ
-257




.1
:
..



ཚ། །བི ན པ ཀཱ རི ཀཱ པུ ཀྵེ མཱ ལ ཏ ན མ བི ཧ ར ཏི སྨ། །༄༅
༄༅། །འདུལ་བ་ཚིག་ལེའུར་བྱས་པ་མེ་ཏོག་ཕྲེང་རྒྱུས་ཅེས་བྱ་བ་བཞུགས་སོ། །
དགྲ་བཅོམ་པ་ས་ག་ལྷས་མཛད།



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ས༄༅། །བི ན པ ཀཱ རི ཀཱ པུ ཧྥེ མཱ ལ ཏ ན མ བི ཧ ར ཏི སྨ། །
ཆ། །འདུལ་བ་ཚིག་ལེའུར་བྱས་པ་མེ་ཏོག་ཕྲེང་རྒྱུས་ཅེས་བྱ་བ་བཞུགས་སོ། །
དགྲ་བཅོམ་པ་ས་ག་ལྷས་མཛད།
༄༅། །རྒྱ་གར་སྐད་དུ། བི་ན་ཡ་ཀཱ་རི་ཀཱ། བོད་སྐད་དུ། འདུལ་བ་ཚིག་ལེའུར་
བྱས་པ། བམ་པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་ལོ། །འཕགས་པ་ཉན་ཐོས་
དང་རང་སངས་རྒྱས་ཐམས་ཅད་ལ་ཕྱག་འཚལ་ལོ། །གང་གིས་ཉིད་ཀྱི་དབུ་ཡང་རིན་ཆེན་
འོད་འཕྲོ་ལྟ་བུ་དང་། །རབ་རྒྱས་པདྨ་གསེར་མདོག་དང་འདྲའི་བཙུན་མོ་རྣམས་ཀྱང་བྱིན། །
མ་ལུས་དོན་གཉེར་རབ་དགར་མཛད་ནས་བྱང་ཆུབ་མཆོག་བརྙེས་པ། །ཆོས་འདུལ་ཞི་བའི་
དོན་དུ་སྟོན་མཛད་དེ་ལ་ཕྱག་འཚལ་ལོ། །གང་ཐོབ་ངན་འགྲོའི་འཇིགས་པ་རྣམས་ལས་ངེས་
པར་སྒྲོལ་འགྱུར་ཞིང་། །སྲིད་པའི་འཆིང་བ་མཐའ་དག་བཅད་ནས་མྱ་ངན་འདས་གྱུར་པ། །
འཁོར་བའི་རྒྱ་མཚོ་གཏིང་མཐའ་མེད་པ་ཀུན་ལས་སྒྲོལ་བ་ཡི། །གཟིངས་གྱུར་གཅིག་པུ་བདེ་
གཤེགས་ཀྱིས་བསྟན་ཆོས་དེ་ལ་ཡང་འདུད། །གང་ཡང་ཡོན་ཏན་ཀུན་ལྡན་ཡོན་གནས་དམ་
པར་གང་གྱུར་པས། །ཅུང་ཟད་ཕུལ་ཡང་འབྲས་བུ་རྒྱ་ཆེན་ཤིན་ཏུ་འཕེལ་འགྱུར་བ། །བདག་
ཉིད་ཀུན་གྱིས་ཕྱག་འོས་བདེ་བར་གཤེགས་པས་རབ་ཏུ་བསྔགས། །གང་ཟག་བརྒྱད་མཆོག་
ལེགས་སྤྱོད་ཀྱིས་བརྒྱན་འཕགས་ཚོགས་རྣམས་ལའང་འདུད། །གང་གིས་འདུལ་བ་བསྟན་
པ་དང་། །གང་གི་གང་ཞིག་འདུལ་བ་ཐོབ། །མ་དུལ་སྤངས་ནས་འདུལ་དབང་གྱུར། །
འདུལ་བ་ལ་ནི་ཡང་དག་གནས། །ཆོས་དང་འཕགས་པའི་ཚོགས་བཅས་ཀྱི། །སྟོན་པ་དེ་ལ་བ
-258



འདུལ་བ་མེ་ཏོག་ཕྲེང་རྒྱུས།
ཕྱག་འཚལ་ནས། །གདུལ་བྱ་རྣམས་ནི་གདུལ་བའི་ཕྱིར། །འདུལ་བ་ལས་བརྩམས་ཅུང་ཟད་
བརྗོད། །ལེ་ལོ་ཅན་དང་བློ་དམན་དག །གཞུང་མངས་རྣམས་ཀྱིས་འཇིགས་པ་ནི། །ལེགས་
གསུངས་འདུལ་བའི་རྒྱ་མཚོ་ལ། །ཡོན་ཏན་ལྡན་ཡང་འདོད་མི་བྱེད། །དེ་ཕྱིར་དེ་དག་གཞུག་
དོན་དུ། །སྐྱེ་མེད་འགྲོ་བའི་ཆེ་བ་ཡི། །ཚིག་ལེར་བྱས་པའི་ཐེམ་སྐས་ཀྱིས། །རྟག་ཏུ་མུ་
སྟེགས་སྟོན་བྱེད་བཞིན། །རབ་བསྔགས་ནོར་གྱིས་ཕུན་ཚོགས་ཤིང༌། །ལྷ་ཡི་ཁང་བཟངས་
དམ་པར་སྐྱེ། །ཏིང་ངེ་འཛིན་དང་ངེས་འབྱུང་འཐོབ། །ཚུལ་ཁྲིམས་འདི་ནི་འབྲས་བུ་ཆེ། །དེ་
ལ་འདིར་ནི་རྣམ་ཀུན་ཏུ། །འདུལ་བ་མིན་པས་དག་པ་མེད། །ཇི་ལྟར་ཆུ་མེད་འདག་ཆལ་
གྱིས། །མཉེས་ཀྱང་དྲི་མ་མི་འདག་བཞིན། །ཇི་ལྟར་ཟླ་བ་མེད་པ་ཡི། །མཚན་མོ་དག་ནི་
མཛེས་མ་ཡིན། །དེ་བཞིན་ཚུལ་ཁྲིམས་མི་གནས་པའི། །རབ་བྱུང་རྒྱལ་བའི་བསྟན་མི་
མཛེས། །དེ་ཕྱིར་སྙོམ་ལས་སྤངས་ནས་ནི། །བྱ་དང་བྱ་མིན་ཤེས་ནུས་ཕྱིར། །ཚུལ་ཁྲིམས་
འ
ཀྱིས་ནི་བརྒྱན་འདོད་པས། །འདུལ་ལ་འབད་པས་གནས་པར་བྱ། །གང་ཕྱིར་འདུལ་བ་ཤེས་
གྱུར་ཅིང་། །གུས་པར་བྱེད་པའི་དགེ་སློང་ནི། །རང་ཉིད་ཡིད་ཆེས་གནས་གྱུར་པས། །
གདམས་ངག་རྗེས་བསྟན་སྟོན་པ་ཡིན། །དེ་ཡང་འཁོར་རྣམ་བཞི་པོ་ཡིས། །ཤིན་ཏུ་གུས་
བཅས་མདུན་བདར་ཞིང་། །འདས་དང་མ་བྱོན་ད་ལྟར་གྱི། །སངས་རྒྱས་རྣམས་ཀྱི་གཅེས་
མཛོད་འཛིན། །སྐྱེས་ཆེན་རྣམས་ལ་ཕན་ཕྱིར་ཡང་། །དམ་པའི་ཆོས་ལ་ལེགས་གནས་
བརྩོན། །འདི་ཡི་རང་གི་ཚུལ་ཁྲིམས་ཀྱི། །ཕུང་པོ་ལེགས་བསྲུངས་ཉམས་པ་མེད། །གཞན་
གང་འགྱོད་པ་དང་བཅས་པ། །ཐམས་ཅད་དེ་ཡི་རྗེས་སུ་འབྲང་། །དོན་རྣམས་རྣམ་པར་ངེས་
པ་ཡང་། །ཕུལ་ཕྱིན་མཁས་པ་ཐོབ་པ་ཡིན། །ཆོས་རིག་ཆོས་དང་བཅས་པ་ཡིས། །ཕ་རོལ་
རྒོལ་བ་ཕམ་པར་བྱེད། །གཙུག་ལག་ཁང་དུའང་གཞན་མི་འགྲན། །དགེ་འདུན་དབུས་ན་
འཇིགས་པ་མེད། །དེ་ཕྱིར་ཕྱོགས་ཀྱི་སྒྲོན་མ་སྟེ། །འོད་གསལ་རབ་ཏུ་སྣང་བར་བྱེད། །གང་
-259



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དུ་འདུལ་བ་མཁས་གནས་པ། །དེ་རུ་ང་ནི་སྙིང་ལས་ཆུང་། །དེ་ལྟར་དཔག་མེད་རྣམ་པ་
ཡིས། །ཐུབ་པས་འདུལ་བའི་ཕན་ཡོན་གསུངས། །དེ་བས་གུས་པ་དང་བཅས་པས། །ཆོས་
འདུལ་གཟུང་ཕྱིར་བརྩོན་པར་བྱ། །ལོ་བཅུ་ཡང་དག་རྫོགས་པ་ཡི། །དགེ་སློང་ཀུན་སྡོམ་
བདག་ཉིད་ཅན། །གསལ་ཞིང་ཀུན་སྤྱོད་རིག་པ་ཡིས། །རབ་བྱུང་དང་ནི་བསྙེན་རྫོགས་བྱ། །
སོ་སོར་ཐར་དང་རྣམ་འབྱེད་དོན། །མཁས་ཤིང་དགེ་བས་སྦྱིན་བྱ་སྟེ། །གཞན་ལ་རྗེས་སུ་
སྟོན་པ་ཡི། །མཐུ་ལྡན་ཞུ་གནས་བཅའ་བའི་འོས། །སྟོན་པའི་གསུང་ནི་མ་འཁྲུགས་པའི། །
བྱིས་པས་མདོ་ཙམ་བཀླགས་པ་ཡིས། །གསལ་བར་ཤེས་པ་མ་ཡིན་པས། །རྣམ་པར་ཕྱེ་སྟེ་
རྟོགས་པར་བྱ། །སོ་སོར་ཐར་དང་རྣམ་འབྱེད་ནི། །གང་འདིར་ཤིན་ཏུ་མི་མཁས་ལོ། །དྲུག་ཅུ་
ལོན་ཡང་བྱིས་པ་སྟེ། །དེ་ནི་གཞན་ལ་བརྟེན་པས་གནས། །སློབ་དཔོན་དེ་ལས་རྒན་ཡང་ནི།།
གཞོན་ནུས་ཇི་བཞིན་ངེས་བརྟེན་ཏེ། །གསར་བུ་ཡིན་ཕྱིར་ཕྱག་མི་བྱ། །གཞན་ནི་ཐམས་ཅད་
བྱིས་པས་བཞིན། །ཕམ་པ་བྱུང་དང་བུ་ལོན་ཆགས། །ནད་པ་རབ་ཏུ་དབྱུང་མི་བྱ། །བྲན་དང་
རྒྱལ་པོས་བཀྲབས་པར་གྲགས། །ཆོམ་རྐུན་རྒྱལ་མཚན་འཆང་བ་མིན། །སྨད་པའི་རིགས་
དང་ཡན་ལག་མེད། །སྦྲུལ་གྱོལ་ལག་སོར་སྦྲུལ་འདྲ་དང་། །སྨད་འཁྱལ་ལག་རྡུམ་འཐེང་པོ་
དང༌། །སྣ་ལེབ་དང་ནི་སྣ་རིངས་མིན། །གཞོན་ཆེས་པ་དང་རྒན་ཆེས་དང་། །ཧ་ཅང་བོང་རིང་
ཧ་ཅང་ཐུང་། །ཡན་ལག་མི་མིན་རྣམ་པ་ཅན། །ཧ་ཅང་མགུལ་རིངས་མཇིང་ནུབ་མིན། །བུད་
མེད་ལམ་དང་ཁུར་གྱིས་དུབ། །མགོ་རིང་མགོ་ཐུང་མགོ་ཆུང་དང་། །སོ་ནི་ཤིན་ཏུ་ཕྱིར་བྱེད་
དང་། །མིག་ཡོན་དང་ནི་ལྟ་སྟངས་འཇིགས། །དམར་དང་སེར་དང་སྔོ་ཆེས་དང༌། །ཆུ་བུར་
རྣམ་པ་ལྟ་བུའི་མིག །རབ་ཏུ་བྱུང་བ་བཀག་པ་སྟེ། །སྤྲུལ་པ་ལ་སོགས་དེ་བཞིན་ནོ། །
སྤང་བར་བྱ་བ་མདོར་བསྡུ་ན། །མདོག་དང་དབྱིབས་ལ་སྐྱོན་ཆགས་དང་། །མ་རུངས་རིགས་
ཏེ་རྣམ་པ་གསུམ། །འཁོར་གྱུར་ཀུན་ནས་སྨོད་པའོ། །མདོག་སྐྱོན་དམར་སྐྱ་ལ་སོགས་ཏེ། །ས
-260



འདུལ་བ་མེ་ཏོག་ཕྲེང་རྒྱུས།
དབྱིབས་སྐྱོན་བཞིན་ངན་ལ་སོགས་ཡིན། །བོང་བུ་ལ་སོགས་རྣ་དང་མགོ །སྐྲ་དང་རྣ་བ་མེད་
ཉིད་སྤང་། །གླང་པོ་རྟ་དང་སྤྲོ་སྣ་འདྲ། །སྣ་མེད་པ་དང་མིག་གཅིག་དང༌། །མིག་མེད་པ་ལང་
པ་སོགས་ཀྱི། །སོ་འདྲ་གང་ཡང་སོ་མེད་པའོ། །རིགས་ནི་གཤེད་མ་སྨིག་མ་མཁན། །གཡུང་
པོ་ལ་སོགས་རྣམ་པར་སྤང་། །ཤིང་རྟ་མཁན་ལ་སོགས་པ་དང་། །བསྟན་བཅོས་ལས་ནི་གང་
བཀག་པ། །དེ་བཞིན་གསལ་ཤིང་མཁན་སོགས་དང་། །ཆང་འཚོང་ལ་སོགས་གང་ཡིན་པ།།
རང་བཞིན་དམན་གྱུར་དེ་དག་ལ། །རྣམ་པ་ཀུན་ཏུ་བསླབ་མི་སྦྱིན། །དེ་དག་དགེ་རྒྱུན་མེད་
མིན་ཞིང་། །ཐར་པའང་མི་འདོད་མ་ཡིན་མོད། །གཅིག་ཏུ་བསྟན་ལ་སྐྱེ་བོ་ཡིས། །ཐོས་ན་
སྐྱོན་དུ་ལྟ་ཕྱིར་བཀག །བསམ་དང་རྗེས་ཀྱི་བསམ་ཤེས་ཤིང་། །མངོན་ཤེས་ཏིང་འཛིན་ཐོབ་
པ་ནི། །མཐུ་ཡིས་འཇིག་རྟེན་ཚིམ་བྱེད་ཕྱིར། །རབ་ཏུ་འབྱིན་ན་ཉེས་པ་མེད། །ཇི་སྐད་བསྟན་
སྐྱོན་རྣམས་བྲལ་ཞིང་། །དགེ་བ་དོན་དུ་གཉེར་རྣམས་ལ། །བར་ཆད་མཐའ་དག་དྲིས་ནས་
ནི། །མགོ་ནས་རྐང་པའི་བར་དུ་བརྟག །ཞག་བརྒྱད་ལ་སོགས་བཟུང་ནས་ཀྱང་། །ཇི་སྲིད་
བར་དུ་ལེགས་པར་བརྟག །གང་ཞིག་སྔོན་དུ་ཡོངས་བརྟགས་ནས། །ཉི་མ་གཅིག་ཀྱང་
གཞག་མི་བྱ། །ཐོག་མར་སྐྱབས་གསུམ་བྱིན་ནས་ནི། །བསླབ་གཞི་ལྔ་པོ་དག་ཀྱང་ངོ༌། །
དཀར་པོའི་གོས་ནི་འཛིན་བཞིན་ལ། །ཚོགས་ཀྱི་ནང་དུ་མཁྱེན་པར་གསོལ། །དགེ་འདུན་རྩེ་
གཅིག་རྗེས་གནང་ཚེ། །རབ་བྱུང་ཆོ་ག་སྔོན་འགྲོ་བས། །སློབ་དཔོན་རྣམ་པར་མཁས་པ་
ཡིས། །ཡན་ལག་བཅུ་ཡི་སྡོམ་འཛིན་གཞུག །དེ་ལྟར་དགེ་ཚུལ་བྱས་མ་ཐག །འདི་ནི་ཁྱིམ་
པ་ཐམས་ཅད་ཀྱིས། །ཕྱག་བྱེད་སྨོན་པར་འགྱུར་བ་སྟེ། །གང་ཕྱིར་ཁྱིམ་གྱི་འཆིང་གྲོལ་ཕྱིར།།
ཚུལ་ངན་རབ་རིབ་མུན་བསལ་ཏེ། །ངུར་སྨྲིག་གོས་ནི་འཛིན་པ་ཡིས། །ཉི་མ་ཤར་ལྟར་ལྷང་
ངེར་ནི། །ཕུལ་ཕྱིན་དེ་ནི་ཤིན་ཏུ་མཛེས། །སུམ་ཅུ་རྩ་གསུམ་ཡོངས་འདུའི་ཤིང༌། །ས་བརྟོལ་
ལོ་འདབ་རྙིང་པ་བཞིན། །སྡིག་པ་ཀུན་ལས་ལྡོག་དོན་དུ། །འདི་ཡི་བསྙེན་རྫོགས་དེ་བཞིན་
-261



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནོ། །ཡུལ་དབུས་སུ་ནི་དགེ་སློང་རྣམས། །བཅུ་ལས་ཉུང་དུ་མི་རུང་སྟེ། །མཐའ་འཁོབ་ཏུ་
ནི་བསྙེན་རྫོགས་ཕྱིར། །ལྔ་ལ་སོགས་པས་འདོད་པ་ཡིན། །ལི་ཁ་ར་ན་ཚང་ཚིང་ནགས། །ལི་
ཁར་ཤིང་འཕེལ་ཤར་ཕྱོགས་ཉིད། །ཨུ་ཤི་ར་ཞེས་བརྗོད་པ་ཡི། །རི་བོ་མུན་པ་ཅན་ནི་བྱང་།།
ཀ་བ་ཉེ་བའི་ཀ་བ་ཡི། །གྲོང་ཁྱེར་ནུབ་ན་གནས་པ་ཡིན། །གྲོང་ཁྱེར་འདམ་བུ་ཅན་གྱི་གྲོང་།།
ཆུ་ཀླུང་འདམ་བུ་ཅན་ནི་ལྷོ། །འདི་དག་གི་ནི་བར་རྣམས་ལ། །ཡུལ་དབུས་སུ་ནི་ཤེས་བྱ་སྟེ།
ཕྱི་རོལ་མཐའ་འཁོབ་ཅེས་བྱར་ནི། །མཐའ་ཡས་མཁྱེན་པས་གསུངས་པ་ཡིན། །ཚུལ་ཁྲིམས་
ཕུན་སུམ་ཚོགས་པ་ཡི། །དགེ་སློང་གིས་བསྙེན་རྫོགས་གསུངས་ཀྱི། །དུང་གི་སྒྲ་དང་ཁོང་
རུལ་དང་། །འབྲས་ཀྱི་ནང་གི་སྲིན་བུས་མིན། །གལ་ཏེ་བཞི་ནི་ལས་བརྗོད་མཁས། །ཚུལ་
ཁྲིམས་ལྡན་པར་གྱུར་ན་ནི། །བསྙེན་རྫོགས་མ་སྨད་གྱུར་པ་སྟེ། །ལྷ་ཡིས་ཀྱང་ནི་ཕྱག་བྱར་
འོས། །དགེ་འདུན་ཚང་དང་མཚམས་ཕྱིར་མིན། །ལས་མཁན་ཚུལ་ཁྲིམས་ལྡན་པ་དང་། །
ལས་དག་པ་དང་བར་ཆད་མེད། །བསྙེན་པར་རྫོགས་པའི་རྒྱུ་ཡིན་ནོ། །གང་ཕྱིར་བསྙེན་པར་
རྫོགས་པ་ནི། །གཞན་ཡང་བྱེ་བྲག་སྨྲ་བས་བརྗོད། །ཇི་ལྟར་གནས་པ་མཁྱེན་པས་ན། །
འདྲེན་པ་རང་རྒྱལ་རང་བྱུང་གིའོ། །འཕགས་པ་ཀཽཎྜི་ནྱ་སོགས། །ལྔ་སྡེ་རྣམས་ནི་ངེས་པ་
ལས། །གང་ཞིག་སློབ་མ་བཟང་སྡེ་རྣམས། །ཐམས་ཅད་སྐྱབས་སུ་འགྲོ་བས་ཐོབ། །ཕོ་ཉ་
ཡིས་ནི་མཆོད་སྦྱིན་མ། །ཚུར་ཤོག་དགེ་སློང་ཞེས་བྱས་ཀྱང་། །སྟོན་པར་ཁས་བླངས་པ་ལས་
ནི། །དགེ་སློང་འོད་སྲུངས་བདག་ཉིད་ཆེ། །དྲི་བས་མཉེས་པ་ཉིད་ཀྱིས་ནི། །སློབ་མ་
ལེགས་སྦྱིན་དེ་བཞིན་ནོ། །དབུས་དང་མཐའ་འཁོབ་པ་དག་ལ། །བསྙེན་རྫོགས་ཡང་དག་
བསྟན་པ་ནི། །བཅུ་དང་ལྔ་ཡི་ཚོགས་ཀྱིས་སམ། །དེ་བས་ལྷག་པས་ཀྱང་ནི་རུང་། །དེ་བཞིན་
འཁོར་ཚོགས་བཅས་པ་ཡི། །གོ་ཏ་མ་ལྕི་ཆོས་ཀྱིས། །དེ་ལས་གཞན་ནི་ཅི་རིགས་པར། །
ལས་ནི་སྔོན་འགྲོ་བྱེ་བ་སྟེ། །བསྙེན་པར་རྫོགས་ལ་སྔར་གྱི་ནི། །ཉེས་པར་གྲགས་པ་མེད་པ་
-262



འདུལ་བ་མེ་ཏོག་ཕྲེང་རྒྱུས།
ཡིན། །དགུན་དུས་དང་ནི་སོ་ག་ཉིད། །དབྱར་དང་ཐུང་ངུ་དེ་བཞིན་དུ། །རིང་པོའི་མིང་ཅན་
དུ་ཡང་ཤེས། །འདི་དག་དུས་ནི་རྣམ་པ་ལྔ། །ལྷུང་བཟེད་སྣམ་སྦྱར་གྲིབ་ཚོད་དང༌། །དེ་
བཞིན་དབྱར་ནི་ཚུལ་འཇུག་དག །རྟག་ཏུ་བདག་གི་དྲན་བྱས་ཏེ། །གཞན་དུ་དེ་ལ་ཉེས་བྱས་
འགྱུར། །དགེ་སློང་རྣམས་ལས་འདི་བསྙེན་རྫོགས། །དེ་ལ་ཟླ་ཕྱེད་གདམས་ངག་གསོལ། །
དགེ་སློང་བཅས་གནས་དབྱར་གནས་ནས། །ཚོགས་གཉིས་དང་ནི་དགག་དབྱེ་བྱ། །ཚུལ་
འཆལ་དགེ་སློང་མིན་པར་ནི། །མི་གླེང་ཁྲོ་བ་ཉིད་ཀྱང་ངོ༌། །ལྕི་བའི་ཆོས་ལས་འདས་པ་ནི། །
ཟླ་ཕྱེད་ཚོགས་གཉིས་མགུ་བྱས་ཏེ། །བསྙེན་པར་རྫོགས་པ་གསར་བུ་ལས། །དགེ་སློང་མ་ཡི་
ཕྱག་བྱའོ། །ལྕི་བའི་ཆོས་བརྒྱད་འདི་དག་ནི། །དགེ་སློང་མ་ལ་གསུངས་པ་ཡིན། །བུད་མེད་
སྐྱེས་པའི་རྣམ་པ་དང་། །སྐྱེས་པ་བུད་མེད་རྣམ་པ་དང་། །མཁན་པོ་གཏན་མེད་ཉིད་དང་ནི། །
མཁན་པོ་ཁྱིམ་པའི་རྟགས་སོགས་ཉིད། །གང་ཡང་སྐལ་ལྡན་རྐུན་པོ་དང༌། །ཡན་ལག་
བཅད་སོགས་ཁོང་ཆུད་དང་། །དེ་ཡང་བསྙེན་པར་རྫོགས་འགྱུར་མོད། །དགེ་སློང་འགལ་
ཚབས་ཅན་དུ་འགྱུར། །མི་འདོད་བསྙེན་པར་རྫོགས་མི་བྱ། །གང་གི་ལོ་ནི་མི་ཤེས་ན། །དེ་ཡི་
མཚན་ནི་བརྟག་བྱ་སྟེ། །དེས་ནི་ན་ཚོད་མངོན་གསལ་འགྱུར། །གང་འདི་ཉི་ཤུ་མ་རྫོགས་
པའི། །ལོ་ཡིས་དགེ་སློང་བྱས་ན་ནི། །ཟླ་ཤོལ་མངལ་གྱི་ཟླ་རྣམས་ཀྱིས། །མཁས་པ་ཡི་ནི་
དགང་བར་བྱ། །གལ་ཏེ་དེ་ལྟ་ན་ཡང་འདི། །ལོ་ནི་ཉི་ཤུ་མ་ཚང་ན། །དགེ་ཚུལ་ཉིད་དུ་གནས
འགྱུར་ཏེ། །དེ་ནི་བསྙེན་པར་རྫོགས་མིན་ཉིད། །ལོ་ནི་གཅིག་གམ་གཉིས་དག་ན། །གལ་ཏེ་
དྲན་པ་རྙེད་གྱུར་ན། །འདི་ཡི་ལོ་ནི་ཚང་བ་ཡིས། །བསྙེན་པར་རྫོགས་པ་ཉིད་ཡིན་ནོ། །འོན་
པས་ཀྱང་ནི་གོ་གྱུར་ན། །ལས་བརྗོད་པ་ནི་མ་ཐོས་ཀྱང་། །འདི་ལ་བསྙེན་རྫོགས་ཡོད་པ་སྟེ།།
ཚུལ་ཁྲིམས་ལྡན་ལ་ཉེས་པ་མེད། །བསྙེན་པར་རྫོགས་པར་བྱས་ནས་དེ། །གལ་ཏེ་མཚན་ནི་
གྱུར་པ་ན། །འདི་ནི་བསྙེན་རྫོགས་ཁོ་ན་སྟེ། །དགེ་སློང་མ་ཡི་འཁོར་ནང་བཞག །མཁན་པོ་
-263



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མཚན་ནི་གྱུར་པ་ན། །གལ་ཏེ་གསོལ་བ་ཐོས་ན་ནི། །བསྙེན་པར་རྫོགས་པ་ཁོ་ན་སྟེ། །ལས་
བྱེད་པ་ལའང་ཉེས་པ་མེད། །ལས་བྱེད་པ་ནི་མཚན་གྱུར་ན། །གལ་ཏེ་ལས་བརྗོད་ཐོས་ན་
འདིར། །མཁན་པོ་ལ་ནི་ཉེས་བྱས་ཏེ། །ལས་བྱེད་རྣམས་ལ་སྐྱོན་ཡོད་མིན། །ལས་བྱེད་ནམ་
མཁའ་ལ་གནས་ཏེ། །ས་ལ་འདུག་ལ་བྱེད་གྱུར་ན། །བསྙེན་པར་རྫོགས་པ་རྒྱང་རིང་སྟེ།
ཚུལ་ཁྲིམས་འཆལ་བས་མཐོ་རིས་བཞིན། །ཇི་ལྟར་མི་ཡི་བདག་པོ་ཡི། །གཞོན་ནུ་རིགས་
རྒྱུད་འཕེལ་ཕྱིར་བསྲུང་། །དེ་བཞིན་སྟོན་པའི་བསྟན་པ་དག །འཕེལ་ཕྱིར་དགེ་ཚུལ་རྣམས་
ཀྱང་བསྲུང་། །ཤིང་སྡོང་མཐོ་ལ་དགེ་ཚུལ་ནི། །བླ་མའི་བཀའ་ཡིས་འཛེགས་པ་ལས། །ཤིང་
ཆག་ནས་ནི་ལྷུང་བའི་ཚེ། །དེ་ལ་འདི་དག་གསུངས་པ་ཡིན། །གང་ཕྱིར་འདི་ནི་རབ་བྱུང་བ།།
བསྟན་ལ་ཐུགས་རྗེའི་བདག་ཉིད་ཀྱིས། །བྱ་རོག་སྐྲོད་ནུས་གྱུར་ལྟ་ན། །ལོ་བདུན་པ་ཡང་
རྗེས་སུ་གནང་། །རབ་བྱུང་དང་ནི་བསྙེན་རྫོགས་ལ། །ལྷུང་བཟེད་ཅན་མིན་མི་དྲང་སྟེ། །
བསོད་སྙོམས་རྒྱུ་བ་རྣམས་ལ་ནི། །དེ་ཚེ་སྣོད་དོན་གཉེར་བས་འཐོབ། །གནས་བརྟན་ཉེ་
དགས་གང་གི་ཚེ་། །དགེ་ཚུལ་བྲུ་བས་ཉེན་པ་ན། །ལྷུང་བཟེད་མེད་པར་ལྷུང་བཟེད་དོན། །
གཞན་སོང་སྟོན་མོའི་བར་དུ་ཐོབ། །བླངས་ནས་ཀྱང་ནི་ལྷུང་བཟེད་སོགས། །བློ་བཟངས་
ཀྱིས་ནི་སྦྱིན་པར་བྱ། །རབ་བྱུང་བསྙེན་རྫོགས་དག་ཀྱང་རུང་། །བྲམ་ཟེ་བཞིན་དུ་སླར་མི་པ
འགྲོ། །བསྙེན་པར་མ་རྫོགས་གོང་དུ་ནི། །ངེས་པར་གནས་རྣམས་མི་བརྗོད་དེ། །ཐོས་ནས་
འདི་ནི་བྱ་དཀའ་ཞེས། །བྲམ་ཟེ་སླར་ཡང་ཁྱིམ་དུ་སོང་། །དགེ་སློང་རྣམས་ཀྱི་ལས་གཅིག་
གིས། །བཞི་ནི་བསྙེན་པར་རྫོགས་མི་བྱ། །ཚོགས་དག་ལ་ནི་ཚོགས་གཉིས་ཀྱིས། །ལས་ནི་
གང་དུའང་ཅུང་ཟད་མེད། །གཉིས་སམ་གསུམ་པོ་དག་ཀྱང་རུང་། །དུས་གཅིག་ལ་ནི་བསྙེན་
རྫོགས་ན། །ན་ཚོད་བྱེ་བྲག་ཡོད་གྱུར་ཀྱང་། །རྒན་པོ་མེད་ཅིང་གསར་བུ་མེད། །ཕན་ཚུན་
ཕྱག་ཀྱང་ཡོད་མིན་ཏེ། །རྙེད་པ་གྲལ་རིམ་བཞིན་དུའོ། །སྐུལ་བྱེད་དབང་གིས་དེ་དག་ལ། །
-264



འདུལ་བ་མེ་ཏོག་ཕྲེང་རྒྱུས།
ལས་བཅོལ་བ་ནི་རིམ་པས་སོ། །མཚམས་མེད་ལྔ་ནི་བྱས་པ་དང༌། །རྐུ་ཐབས་གནས་དང་
སྤྲུལ་པ་དང་། །མུ་སྟེགས་ཅན་ཞུགས་འོན་དང་ལྐུགས། །འཁྲུགས་དང་དེ་བཞིན་ཕས་ཕམ་
བྱུང༌། །དགེ་སློང་མ་ནི་སུན་ཕྱུང་དང་། །མ་ནིང་ལ་སོགས་གནས་མི་བྱ། །ཚྭ་སྒོའི་ཞིང་ལྟར་དེ་
དག་ལ། །ཚུལ་ཁྲིམས་ས་བོན་སྐྱེ་བ་མེད། །དེ་བཞིན་གཞན་ཡང་བག་མེད་ལོང་། །བསྡིགས་
པ་ལ་སོགས་ལས་རྣམས་ཀྱིས། །སྨད་དོ་བླང་བར་བྱ་བ་ནི། །སེམས་ནི་དུལ་བར་གྱུར་ན་
ཡིན། །མདོ་སྡེ་འདུལ་བ་མངོན་པ་རྣམས། །མཁས་ཤིང་གྲགས་དང་ལྡན་པ་དང་། །བསོད་
ནམས་ཆེན་པོ་ལ་སོགས་ནི། །བསྐྲད་ཅིང་བཀར་བར་འོས་པ་མིན། །གང་ཕྱིར་འདི་དག་མུ་
སྟེགས་ཀྱི། །རི་དྭགས་སྐྲག་བྱེད་སེང་གེའི་བུ། །འདི་དག་ཁྱིམ་པར་གྱུར་ན་ཡང་། །སྟོན་པའི་
བློ་ཡིས་རབ་དད་བསྐྱེད། །འདི་དག་རྣམས་ཀྱིས་གཙུག་ལག་ཁང་། །མཛེས་བྱེད་ཁྱུ་མཆོག་
སྒྲ་སྒྲོགས་ཤིང༌། །དེ་བས་འདི་དག་སྨད་ན་ནི། །རང་གི་བསྟན་པ་སྨད་པ་ཡིན། །ཀུན་ནས་
ཉོན་མོངས་སྐྱེས་ན་དེ། །མ་རུངས་གདོན་གྱིས་རྣམ་རྨོངས་པས། །བྱ་མིན་བྱེད་པ་ཁོ་ན་སྟེ། །
འཇིག་རྟེན་པས་ནི་སྨོད་པར་འགྱུར། །འཐབ་ཀྲོལ་ཅན་དང་ཁྱིམ་སུན་འབྱིན། །གསུམ་པ
ཚུལ་ཁྲིམས་འཆལ་བ་སྟེ། །ལས་ནི་བྱེད་པ་ན་ཡང་འདི། །གལ་ཏེ་འགྱུར་བ་རྟེན་བྱེད་ན། །དེ
འབད་པས་གཎྜིབརྡུང་བྱས་ནས། །དགེ་འདུན་གྱིས་ནི་བསྐྲད་པར་བྱ། །ཀ་བ་ལ་ནི་འཇུས་
ཀྱང་བཅད། །སྒོ་སྐྱེས་ལ་འཇུས་དེ་བཞིན་ནོ། །ཡང་ན་དགེ་འདུན་ཐམས་ཅད་ཀྱིས། །སླར་
ཡང་གསོ་བའི་འདུ་བྱེད་བྱ། །གང་ཡང་དགེ་འདུན་དེ་དག་ལས། །དཔུང་བྱེད་ཡན་ལག་
འབྱིན་བྱ་སྟེ། །མིན་ན་དེ་འདྲའི་དགེ་སློང་གི །རྟགས་སུན་འབྱིན་པ་བཞག་མི་རུང་། །ནན་
ཏན་གྱིས་ནི་བསྐྱེད་བྱ་སྟེ། །འཐབ་དང་རྩོད་པ་མེད་པར་བྱ། །དེ་ཡི་གནས་པ་ཅིར་འགྱུར་ན།།
རོ་དང་འདྲ་བ་ཁོ་ནར་གསུངས། །དགེ་སློང་ཤེས་སྐྱོན་དྲི་མ་ཅན། །དགེ་སློང་ཚོགས་ཀྱིས་ཆང་
བྱིན་ལ། །དགེ་སློང་མས་ནི་གུས་བསྟན་ཕྱིར། །སྔོན་དུ་ལྡང་གི་ཕྱག་མི་བྱ། །དགེ་བསྙེན་
-265



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གསོང་པོར་སྨྲ་མི་བྱ། ཁྱིམ་པས་བསོད་སྙོམས་སྦྱིན་བྱ་སྟེ། །འཕགས་པའི་ཚོགས་ནི་མཉེས་པ་
ན། །བྱ་བ་ཐམས་ཅད་སྔོན་བཞིན་ནོ། །འཁྱུད་ཆགས་ཕྲག་དོག་ནད་དང་སྐྱེས། །ཟླ་ཕྱེད་ཅེས་
བྱ་མ་ནིང་ལྔ། །འདི་དག་རེ་རེའི་མཚན་ཉིད་ནི། །རྟོགས་པའི་དོན་དུ་བརྗོད་པར་བྱ། །གང་
ལ་གཞན་གྱིས་མནན་པ་ན། །འཁྲིག་ཕྱིར་སེམས་ལ་འདོད་ཆགས་ནི། །རྣམ་རྒྱས་དེ་ནི་བློ་
ལྡན་གྱིས། །འཁྱུད་དང་མ་ནིང་ཤེས་པར་བྱ། །གཞན་གྱི་མཚན་ནི་མཐོང་བ་ལས། །རང་ལ་
འདོད་སྐྱེ་ཕྲག་དོག་གྲགས། །མཚོན་ནམ་ནད་ཀྱིས་རྟགས་ཉམས་པ། །དེ་ནི་ནད་ཀྱི་མ་ནིང་
བརྗོད། །གང་སྐྱེས་ཉིད་ནས་མཚན་མ་ནི། །གཉིས་ཀ་མེད་པ་སྐྱེས་ནས་ཡིན། །ཟླ་ཕྱེད་བུད་
མེད་ཟླ་ཕྱེད་ནི། །སྐྱེས་གྱུར་ཟླ་ཕྱེད་མ་ནིང་བརྗོད། །འདིར་ནི་སོགས་ཀྱི་སྒྲ་མེད་ཀྱང་། །ཟླ་
སོགས་མ་ནིང་གྲུབ་པ་ཡིན། །གང་ཞིག་གྲོང་གི་ཆོས་དག་གི །ནུས་མེད་དེ་ནི་ཟ་མ་སྟེ། །
མཚན་མ་གཉིས་ཀ་དོད་པ་ནི། །མཚན་གཉིས་པར་ནི་འདོད་པ་ཡིན། །མུ་སྟེགས་ལོག་ལྟས་
བསྒོས་པ་ཡི། །ཡིད་ཅན་དེ་ནི་མུ་སྟེགས་འདོད། །མུ་སྟེགས་ཆོས་ཀྱི་ལོངས་སྤྱོད་གང་། །དེ་ནི་
མུ་སྟེགས་ཅན་ཞུགས་པའོ། །དགེ་ཚུལ་གང་ཡང་བརྫུན་པ་ཡིས། །རང་གི་རྟགས་ནི་བཟུང་
ནས་ཀྱང་། །དགེ་སློང་ཉིད་དུ་རབ་ཤེས་བྱེད། །དེ་ནི་རྐུ་ཐབས་གནས་པར་འདོད། །ཕྱོགས་
ལས་གཞན་གྱི་ཕྱོགས་དག་ནི། །ཐ་དད་ཚོགས་ལ་ཡང་དག་བརྟེན། །གང་ཞིག་ཚོགས་ཀྱིས་
ཆད་པ་བྱིན། །དེ་ནི་ཐ་དད་གནས་པར་འདོད། །ཕས་ཕམ་དག་ལ་ལོག་པར་ལྟ། །དགེ་སློང་
མ་སོགས་སུན་འབྱིན་དང་། །བདེན་དང་དཀོན་མཆོག་གསུམ་གྱི་ནི། །སྔགས་མིན་སྒྲོགས་
པའི་དགེ་ཚུལ་ཉིད། །སྐྱོན་ཅན་བཅུ་པོ་འདི་དག་ནི། །ཆད་པའི་ལས་ཀྱིས་བཀར་བར་བྱ། །
ཕྱུང་ནས་སླར་ཡང་མི་གཞུག་སྟེ། །ཇི་བཞིན་བཤགས་ན་སྐལ་བ་བཞིན། །དགེ་སློང་ཕམ་པ་
མ་བྱུང་ན། །ཆོ་ག་བཞིན་དུ་བསླབ་ཕུལ་ནས། །སོང་ནའང་སྐལ་ལྡན་སླར་ཡང་ནི། །བསྙེན་
རྫོགས་དགའ་སྟོན་ཆེན་པོ་བྱ། །སྡོམ་གཏོང་རང་བཞིན་གནས་པ་ཡི། །བརྡ་ཕྲད་མི་ཡི་དྲུང་
-266



འདུལ་བ་མེ་ཏོག་ཕྲེང་རྒྱུས།
དག་ཏུ། །བདག་གིས་གང་བཟུང་བསླབ་པ་ནི། །གཏོང་ངོ་ཞེས་སོགས་ཚིག་རྣམས་འབུལ། །
བསྙེན་པར་རྫོགས་པའི་རྗེས་ཐོགས་ལ། །ཕས་ཕམ་རྣམས་ནི་བརྗོད་པར་བྱ། །རྟོགས་ལྡན་
བློ་ནི་དེ་དག་ལས། །འདའ་བར་བྱེད་པ་མ་ཡིན་ནོ། །མི་འཆབ་པ་ཡི་སེམས་ཀྱིས་ནི། །གལ་
ཏེ་བྱུང་ན་གཅིག་ལའང་མཐོལ། །ཆུང་ངུ་ལའང་འཇིག་པའི་ཕྱིར། །དེ་ལ་ཕས་ཕམ་མི་འབྱུང་
ངོ༌། །བརྟུལ་ཞུགས་ཅན་གྱིས་བླ་མ་བས། །སྔར་ཉིད་མལ་ནས་ལངས་ནས་ནི། །སོ་ཤིང་
བཅས་ནས་དེ་འོག་ཏུ། །སྟོན་པ་ལ་ནི་ཕྱག་བྱའོ། །དེ་ནས་རབ་གུས་བསྐྱེད་པ་ཡིས། །བླ་མ་
ལ་ནི་ཕྱག་བྱ་སྟེ། །དེ་ནི་དེ་ལ་གདམས་ངག་སོགས། །ཆོ་ག་བཞིན་དུ་ཕན་འདོགས་ཡིན། །དེ་
ལ་ཁམས་བདེ་སོགས་དྲིས་ནས། །རབ་ཏུ་འབད་པས་དེ་ཡི་ནི། །གནས་ཁང་ཆག་ཆག་ཡང་
དག་གདབ། །ཉེར་སྤྱོད་ས་ཡང་སྦྱང་བར་བྱ། །སྟོན་པ་ལ་ནི་མཎྜལ་དང་། །མཆོད་རྟེན་ལ་
ཡང་བསྐོར་བ་བྱ། །བརྟུལ་ཞུགས་རྒན་ལ་ཕྱག་བྱས་ནས། །དེ་ཡི་ནུས་པ་ཇི་བཞིན་དུ། །
བསམ་གཏན་ཀློག་པའི་ལས་དག་གིས། །ལུས་ལ་སྙིང་པོ་བླང་བར་བྱ། །ངུར་སྨྲིག་གྱོན་ཙམ་
གྱིས་ཆོག་པའི། །བསམ་པ་ནམ་ཡང་མི་བྱའོ། །སོ་ཤིང་དུས་དང་མཐུན་པའི་ཆུ། །འདུག་སྟན་
ལ་སོགས་བསྟབས་པར་བྱ། །སྨན་དང་རྙེད་དཀའ་ཞིམ་པའི་ཟས། །འབྲས་བུ་སོགས་ཀྱང་དེ་
བཞིན་ནོ། །ལྷུང་བཟེད་ལ་སོགས་བཀྲུ་བ་ཡིས། །གུས་པས་བླ་མའི་ཉེ་གནས་བྱ། །བླ་མ་
རྣམ་པར་མཛངས་པས་ཀྱང་། །ཐམས་ཅད་དུ་ནི་ཚོད་རིག་བྱ། །ཚུལ་ཁྲིམས་འཆལ་ལ་ཞེ་
སྡང་དང་། །ཕྱག་ཀྱང་ནམ་ཡང་མི་བྱ་སྟེ། །དེ་དང་ལོངས་སྤྱོད་ཀྱང་མ་ཡིན། །འདི་ནི་རོ་
བསྲེགས་འགལ་དུམ་བཞིན། ཁྱིམ་པ་སྡོམ་ལ་གནས་ཀྱང་ནི། །དགེ་ཚུལ་གྱི་ནི་ཕྱག་མི་བྱ། །
འདོད་ཅན་ཁྱིམ་གྱི་ཆོས་རྣམས་ལ། །དགེ་སློང་གིས་ལྟ་སྨོས་ཅི་དགོས། །དེ་བཞིན་ཁྱིམ་པ་
སྡོམ་ལྡན་ཡང་། །སྡོམ་བརྩོན་ཀུན་གྱིས་ཕྱག་མི་རུང་། །ཀུན་ནས་མ་བསྡམས་དེ་དག་ལ། །
ཕྱག་ལེན་དབང་ནི་ཡོད་མ་ཡིན། །སྲིད་པ་ཐ་མ་པ་ལ་ནི། །རིགས་པས་རྣམ་དཔྱད་མི་འཐད་
-267



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དེ། །མི་བརྟན་འཁོར་བར་འཁོར་བཞིན་པའི། །སེམས་ཅན་རྣམས་ལ་སྔ་མ་བཞིན། །གཞན་
ཡང་ཕྱག་བྱ་མིན་མང་སྟེ། །སྤྲོ་དང་བསྐྲད་པ་ལ་སོགས་པའོ། །དགེ་སློང་གིས་རྟགས་ཕྱག་བྱ་
བ། །སངས་རྒྱས་དང་ནི་སྡོམ་པས་རྒན། །མི་སློབ་པ་ནི་བདག་པོར་སྤྱོད། །སློབ་པ་བྱིན་པ་
སྤྱོད་པ་སྟེ། །བསམ་གཏན་ཀློག་དང་ལྡན་པ་ནི། །རྗེས་གནང་སྤྱོད་པས་ཉེས་པ་མེད། །ལྷག་
མ་ལེ་ལོས་བཅོམ་པ་ཡི། །བདག་ཉིད་རྣམས་ནི་བུ་ལོན་སྤྱོད། ཁྲིམས་འཆལ་རྣམས་ནི་ནམ་
དུ་ཡང་། །གཙུག་ལག་ཁང་སོགས་ཉེར་སྤྱོད་བཀག །བཤང་ཁང་དང་ནི་ཉེ་བ་རུ། །སྣ་
ཚོགས་གཏམ་ནི་མི་བྱ་སྟེ། །ཀློག་དང་ཁ་ཏོན་ལ་སོགས་དང་། །ཚོན་གྱི་ལས་ཀྱང་ཁྱད་པར་
དུའོ། །བཤང་ཁང་དང་ནི་གཅི་བའི་གནས། །ཐ་དད་དུ་ནི་བྱ་བར་གསུངས། །ཆུ་འདོར་ཚེ་ན་
གཅི་ཁང་དུ། །སྒྲ་བརྡ་བྱས་ནས་འཇུག་པར་བྱ། །དེ་ཡི་ཁང་པར་གྲོས་སོགས་མིན། །དལ་བུ་
དལ་བུས་སྒྲ་མེད་པར། །རླུང་དང་བཤང་པ་གཅི་བ་རྣམས། །དོར་བྱས་ནན་གྱིས་མི་བསྡམ་
མོ། །སྔོན་དུ་འཇམ་པོ་གང་རུང་གིས། །འོག་གི་སྒོ་ནི་ཕྱིས་ནས་ཀྱང་། །དེ་ནས་ལན་གཉིས་
ལན་གསུམ་དུ། །ས་ཡིས་དག་པར་བཀྲུ་བར་བྱ། །ལག་པ་གཡོན་པར་འཇམ་པ་ཡི། །ས་ཡི་
ཕུང་པོ་བདུན་བྱ་སྟེ། །གཉིས་ཀར་ཡང་ནི་བདུན་པོ་ཉིད། །སོ་སོར་ཐ་དད་དུ་ནི་བཞག །
ཐོག་མར་ཤཱ་རིའི་བུ་ལ་འདི། །བསླབ་བཅས་གཞན་དུ་ཉེས་བྱས་འགྱུར། །དེ་ནས་ལག་
པའང་འབད་པ་ཡིས། །ཆུ་མང་པོས་ནི་རབ་ཏུ་བཀྲུ། །ལག་ངར་བྱིན་པ་ཕྱིས་ནས་ནི། །སླར་
ཡང་ལག་པ་དག་ནི་བཀྲུ། །ལག་གདོང་རྐང་པ་དག་དང་ནི། །ཕྱི་རོལ་དག་བྱར་གསུངས་པ་
ཡིན། །དྲི་ཡི་བྱུག་པ་སྤངས་པ་ཡི། །གཙང་སྦྲ་སེམས་ནི་སྦྱང་བ་ཡིན། །འདི་འདྲའི་བྱུག་
མཆོག་ཡོད་པ་ལ། །སྟོང་ཕྲག་ས་ཡིས་ཅི་ཞིག་བྱ། །རྫོགས་སངས་རྒྱས་ཀྱིས་ནང་གི་ནི། །
གཙང་སྦྲ་དོན་དམ་དག་པ་ཉིད། །ལུས་དང་ངག་དང་ཡིད་དག་གིས། །སྡིག་པ་སྤོང་བར་
གསུངས་པ་ཡིན། །སོ་ཤིང་བྱེད་དང་བཤང་བ་དང་། །གཅི་བ་འདོར་དང་ཆུ་འཐུང་དང་། །
-268



འདུལ་བ་མེ་ཏོག་ཕྲེང་རྒྱུས།
མཚམས་ནང་རྟེན་ལ་ཕྱག་འཚལ་བ། །བླ་མ་དག་ལ་ཞུ་མི་དགོས། །གང་དུ་སྐབས་དང་
མཐུན་པ་ཡི། །ར་བ་རྩིག་པ་རྟ་བབས་ནས། །འདོམ་ནི་བཞི་བཅུ་རྩ་དགུའི་བར། །ནང་གི་
མཚམས་སུ་ཤེས་པར་བྱ། །
སྡོམ་པ་ལྷག་མ་མེད་གཅོད་དང་། །དགེ་འདུན་ལྷག་མས་དེ་ལྡང་དང་། །དེ་བཞིན་
གང་ཟག་ལྷག་མ་ཅན། །ལྟུང་བ་རྣམ་པ་གསུམ་དུ་གྲགས། །དང་པོར་ཕས་ཕམ་གསུངས་པ་
ནི། །བཞི་ཡིན་ཤིན་ཏུ་ལྕི་བའི་ཕྱིར། །འདི་དག་གང་རུང་བྱུང་ན་ནི། །དགེ་སློང་རྣམ་པར་
ཉམས་པ་ཡིན། །སྟོན་ཀའི་ཆུ་བཞིན་དྲི་མེད་པར། །སྟོན་པའི་བསྟན་པ་བཅུ་གཉིས་ལོར། །
ལྟུང་བ་མེད་པར་ལེགས་གནས་ཏེ། །ཉོན་མོངས་སྤོང་བར་བྱེད་པ་ཡིན། །དེ་ནས་བཟང་སྦྱིན་
བུ་ཡི་ཕྱིར། །ཆུང་མ་ལ་ནི་འཁྲིག་པ་སྤྱད། །དགེ་སློང་དགོན་པ་བ་ཡིས་ཀྱང༌། །སྤུ་མོ་ལ་
ཞུགས་ཀུན་མཁྱེན་གྱིས། །འདི་སྐད་སྨད་པ་མཛད་དེ་ཁྱེད། །འདོད་ཆགས་ལ་སོགས་ཞི་བྱའི་
ཕྱིར། །ང་ཡིས་ཆོས་རྣམས་བསྟན་པ་ལ། །འདི་ལྟར་སྡིག་པའི་ལས་ལ་ཆགས། །དེ་ནས་ཕན་
ཡོན་བཅུ་གཟིགས་ཤིང༌། །སློབ་མ་རྣམས་ལ་ཕན་བཞེད་པས། །བསླབ་པའི་གཞི་ནི་བཅའ་
བ་དག །ཐུགས་རྗེའི་བདག་ཉིད་ཅན་གྱིས་མཛད། །མཆིལ་མ་གཅི་དང་བཤང་བ་ཡི། །ལམ་
དུ་ཆགས་ཅན་ཞུགས་ན་ནི། །གསོ་བྱར་མི་རུང་བདུག་པ་ཡི། །ཕས་ཕམ་སྦྲུལ་གྱིས་དགེ་སློང་
ཟིན། ཁ་ཤུན་སོ་དང་པགས་པ་ལས། །ནོར་བུ་འདས་ན་ཕས་ཕམ་སྟེ། །ཕྱི་རོལ་ཆར་ནི་ཅི་
རིགས་པར། །སྦོམ་པོའམ་དགེ་འདུན་ལྷག་མའོ། །གང་ཕྱིར་སྟོབས་ཀྱིས་མནན་ནས་ཀྱང་། །
བརྟུལ་ཞུགས་ཅན་གྱིས་གྲོང་ཆོས་ཀྱི། །བདེ་བསྟེན་དེ་ཡང་ཕས་ཕམ་གསུངས། །ཉམས་པ་
དང་ནི་རྨ་ཡི་སྒོར། །རབ་ཞུགས་སྦོམ་པོར་ཤེས་པར་བྱ། །མི་ཤེས་བྱིས་པ་ཆུང་ངུ་གང་། །
བསྟེན་མི་བཟོད་ལ་སྤྱད་པ་ཡང་། །ཅུང་ཟད་ཟིན་དང་ཤས་ཆེར་ཟིན། །སྐྲངས་དང་རུལ་ཏེ་
ཉམས་པའོ། །གང་ཞིག་གཉི་ག་རྣལ་དུ་གནས། །སྐྱོན་མེད་དེ་ནི་མ་ཉམས་པའོ། །ཐམས་
-269



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཅད་དུ་ནི་རྨ་ཡི་སྒོ། །གསུམ་པོ་ཉམས་པ་ལ་ཡང་ནི། །གང་ཞིག་དེ་ལ་ཞུགས་པ་ན། །སྦོམ་པོ་
ཡིན་ནོ་མཐར་ཐུག་མིན། །ནང་དུ་མ་ཆུད་པ་དང་ནི། །ལས་སུ་མི་རུང་བས་ཀྱང་ནི། །འཁྲིག་
པ་སྤྱོད་པར་བྱེད་པ་ལ། །སྦོམ་པོ་ཉིད་དུ་གྲགས་པ་ཡིན། །མོ་མཚན་མཚམས་དང་མ་འབྱོར་
དང་། །འཇིགས་པས་བུད་མེད་འདོར་བཞིན་དང་། །ཡང་ན་ངོ་ཚ་ཡིས་ཀྱང་འདོར། །མི་
འདོར་གྱུར་ཀྱང་ཉམས་པ་དང་། །གང་ཡང་བྱིས་པ་འདོད་པ་ཡི། །ལོངས་སྤྱོད་མི་ཤེས་མི་
རུང་ལ། །དེ་ལྟར་བསྟེན་ན་ཐམས་ཅད་དུ། །སྦོམ་པོའི་ཁ་ན་མ་ཐོ་བཅས། །ཆུང་ངུ་འབྲིང་
སོགས་དབྱེ་བ་ཡིས། །འདུས་བྱས་ཐམས་ཅད་ཐ་དད་དེ། །དེ་ཡི་ལྟུང་བ་ངེས་པ་ཡི། །དབྱེ་བ་
གྲུབ་པར་ཐེ་ཚོམ་མེད། །བུ་ག་གཞན་དང་ལུས་ཀྱི་ནི། །བུ་ག་དྲལ་ནས་དེ་དག་ཏུ། །ལུས་
སྐྱེས་འཇུག་པར་བྱེད་ན་ཡང་། །སྡོམ་བརྩོན་ལ་ནི་སྦོམ་པོར་བརྗོད། །བྱིས་པ་ཆུང་ལ་ཞུགས་
པ་ཡི། །དགེ་སློང་ཕམ་པར་ཡོང་མི་བརྟག །ནུ་མ་མཆུ་དང་ཤ་མཚམས་བཞིན། །ཉེས་སྤྱོད་
རྒྱས་པར་མི་འགྱུར་དམན། །མཆེ་བ་རྣོ་མངས་གདུག་པ་ཡི། །སྦྲུལ་གྱི་ཁར་ནི་ཆུད་པ་བླ། །
ལུས་བདེ་བསྟན་པའི་རྨ་ལ་ནི། །ལུས་སྐྱེས་འཇུག་པ་ཇི་ལྟར་རུང་། །སྦྲུལ་གདུག་གིས་ནི་རེག་
གྱུར་ཀྱང་། །སྐྱེ་བ་གཅིག་ཉིད་འཆི་འགྱུར་གྱི། ཁྲིམས་འཆལ་སྐྱེ་བ་བརྒྱུད་ན་ནི། །སྟོང་ཕྲག་
སྡུག་བསྔལ་མི་བཟད་འཐོབ། །ལྕི་དང་ཤིན་ཏུ་ལྕི་བ་ཉིད། །ཡང་དང་ཤིན་ཏུ་ཡང་བ་སྟེ། །
ཕས་ཕམ་པས་ནི་བསླང་པ་ཡི། །སྦོམ་པོ་རྣམ་པ་བཞི་ཡིན་ནོ། །སྐྲག་པར་མི་བྱེད་ལྕི་བ་སྟེ། །
གཞན་གྱིས་དེ་ལ་འབད་པ་ཡིས། །བཟློག་ཀྱང་མི་ཉན་རབ་ལྕིར་ཤེས། །གཞན་ལ་ཁྲེལ་ཡོད་
ཡང་བ་སྟེ། །རང་ཉིད་ངོ་ཚས་ཤིན་ཏུ་ཡང་། །བསམ་པའི་དབྱེ་བས་འགྱུར་བ་ཡིན། །དེ་
བཞིན་དགེ་འདུན་ལྷག་མ་ཡིས། །ཀུན་བསླང་སྦོམ་པོ་རྣམ་པ་བཞི། །དགེ་སློང་ཉིད་དང་དེ་མ་
ཉམས། །མ་ཉམས་པ་ཡི་ལམ་དག་ཏུ། །བཅུག་རེག་རོ་ནི་མྱོང་བ་དང་། །གང་ཕྱིར་སེམས་ནི་
རང་བཞིན་གནས། །རང་གི་ཁང་པ་བརྩིག་པའི་ཕྱིར། །རྒྱལ་པོ་མ་སྐྱེས་དགྲ་ཡི་ཤིང་། །
-270



འདུལ་བ་མེ་ཏོག་ཕྲེང་རྒྱུས།
དགེ་སློང་ནོར་ཅན་གྱིས་བརྐུས་ཏེ། །དེ་བརྟེན་འདི་དག་ཀུན་བསླང་བཅས། །མ་འཁུལ་
གནས་ནས་སྤོ་བྱེད་ཅིང་། །གཞན་ནོར་བརྐུ་སེམས་མཐུ་ཡིས་སམ། །འཇབ་བུ་ཡིས་ཀྱང་དེ་
ལ་མཐར། །མི་ལས་མ་ཤ་ལྔ་ཚང་བརྐུས། །མ་ཤ་མ་ག་དྷཱ་པ་སྟེ། །དེ་ལས་ལྷག་པ་མཁས་
པས་ཤེས། །དངོས་པོ་བསྐྱོད་པས་སྦོམ་པོ་སྟེ། །སྦྱོར་བ་ལ་ནི་ཉེས་བྱས་སོ། །ས་གཞི་འཇམ་
ཞིང་མཉམ་པ་ལ། །བསྐྱོད་ཀྱང་མཐར་ནི་མི་འགྱུར་ཏེ། །ས་ཕྱོགས་གྲུམ་གས་ལ་སོགས་པ། །
མཐོན་དམན་ཅན་ལ་རབ་ཏུ་བསྐྱེད། །ཞེ་སྡང་གི་ནི་རྒྱ་ལ་སོགས། །ཆུད་སོན་བྱེད་པ་སྦོམ་པོ་
ཡིན། །སེམས་ཅན་རྣམས་ནི་དགྲོལ་དོན་དུ། །བསོད་ནམས་འདོད་པས་བཤགས་བྱའོ། །
གང་གི་ཡུལ་ནི་དེ་ཡི་དུས། །གང་གི་ཚད་ཀྱི་འགྲོན་བུ་ནི། །དེ་ཡི་བཞི་ཆ་བརྐུས་པ་གང་། །
དགེ་སློང་ལ་ནི་ཕམ་པར་འགྱུར། །ས་གཞི་རྩོད་བཅས་རྣམ་པ་གཉིས། །རིགས་དང་རྒྱལ་
པོའི་རིགས་ཀྱིས་ཏེ། །གཉི་ག་ལ་ཡང་དགེ་སློང་ནི། །རྒྱལ་ན་ལྟུང་བ་སྦོམ་པོར་བརྗོད། ཁྱིམ་
པས་གལ་ཏེ་སྦྱོར་བཏང་ན། །གཉིས་ཀར་ཡང་ནི་ཕས་ཕམ་ཉིད། །ཕས་ཕམ་མེ་ཡིས་་
བསྲེགས་པ་ཡི། །ཤིང་ཚིག་ལྟ་བུར་སྡོམ་བརྩོན་འགྱུར། །ནོར་བུ་མུ་ཏིག་ལ་སོགས་ནོར། །
སྔགས་ཀྱིས་བཀུག་ནས་རྐུ་བ་ན། །མཐོང་བ་ཙམ་གྱིས་དེ་ལས་འདིར། །ལྟུང་བའི་མཐར་ནི་
འགྱུར་བ་ཡིན། །བདག་གི་ལོ་ཏོག་ཕུན་ཚོགས་བྱ། །གཞན་ལ་མིན་ཞེས་སྲེད་པ་ཡིས། །རང་
སར་ཆུ་ནི་འདྲེན་བྱེད་ཅིང་། །ཚན་གྱིས་འཇིག་པར་བྱེད་ཀྱང་རུང་། །རང་གི་ལོ་ཏོག་ཕུན་
ཚོགས་ཤིང་། །གཞན་གྱི་ལོ་ཏོག་ཉམས་པ་ན། །ལོ་ཏོག་རིན་ནི་ཤེས་བྱས་ནས། །སྦོམ་
པོའམ་ཕས་ཕམ་ཅི་རིགས་བརྟག །སྡིག་པ་ཀུན་ལས་ལྡོག་ཕྱིར་དང་། །སེམས་ཅན་རྣམས་ལ་
ཕན་གདགས་ཕྱིར། །ནམ་ཡང་གཞན་གྱི་འཚོ་བ་ནི། །དགེ་སློང་གིས་ནི་དབྲོག་མི་བྱ། །རྐུན་
པོས་སློབ་མ་ཕྲོགས་པའམ། །གསེར་སོགས་སྟོབས་ཀྱིས་མི་བསླང་སྟེ། །གཞུང་ལུགས་ཇི་
བཞིན་མ་བསྒྲུབས་ན། །མ་རུངས་ལྟུང་བ་དག་དང་བཅས། །ཆོས་བཤད་པའམ་ཕྱེད་རིན་
-271



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོ
་ནམ། །རིན་ནི་ཚང་བ་ཡིས་ཀྱང་རུང་། །བླང་བྱ་རྐུན་མ་རྒྱལ་པོ་ལ། །ཕུལ་ན་ལྟུང་བ་སྦོམ་
པོར་འགྱུར། །སློབ་མ་ཉིད་ཕྱིར་མཐུན་བཙལ་ནས། །དགེ་ཚུལ་དགེ་སློང་གིས་ཕྲོགས་ན། །
འཁོར་དབྱེ་བ་ཡི་ཀུན་བསྐྱང་ཕྱིར། །སྦོམ་པོའི་བློ་ཅན་སྦོམ་པོས་རེག །དགེ་སློང་གིས་ནི་ཤོ་
གམ་སོགས། །རང་ངམ་གཞན་གྱི་ལག་གིས་ཕྲོགས། །དངོས་པོ་བརྟག་པར་བྱ་བ་སྟེ། །ལྟུང་
བ་ངེས་པར་བསྟེན་པར་འགྱུར། །རྒྱལ་པོ་ལ་སོགས་དབང་བ་ཡི། །ཆུ་འགྲམ་གྲུ་བཙས་ལས་
བྱུང་བ། །མ་བྱིན་ལམ་གང་ནས་སོང་ན། །རང་ངམ་གཞན་གྱི་ལག་ཉིད་ཀྱིས། །དེ་ནི་དེ་ཡི་
ཕྲོགས་འདྲ་སྟེ། །ལྟུང་བ་རྣམ་པར་དཔྱད་པ་ན། །མ་ཤ་ལྔ་ཡི་རིན་གྱིས་ནི། །མཐར་འགྱུར་
གཞན་དུ་མ་ཡིན་ནོ། །སངས་རྒྱས་ཆོས་དང་འཕགས་ཚོགས་སམ། །ཕ་ཕྱིར་གང་ཞིག་
བསམས་པ་ཡི། །བསྔགས་པ་དེ་ལ་བརྗོད་པས་སམ། །ཕྱི་ནས་བརྟུལ་ཞུགས་ཅན་གྱིས་
བགྱིར། །མང་པོ་རི་བའི་དངོས་པོ་གཅིག །རུང་བའི་ཆོས་གོས་ཁྱེར་བ་བཞིན། །དེས་ནི་སྦ་
བར་མི་བྱ་སྟེ། །ངེས་པར་ལྟུང་བ་མེད་པར་འདོད། །གཞན་ཡང་ཤོ་གམ་ལ་འདའ་བར། ཁ་
ཚར་བཅད་པ་ལ་སོགས་སམ། །ཆུ་ཡིས་བསྒུགས་ནས་ཀྱང་ནི་རུང་། །ཐུགས་རྗེའི་བདག་
ཉིད་ཅན་གྱིས་གནང་། །གང་གིས་ཆོས་གོས་ལ་སོགས་པ། །འདོད་པས་དང་དུ་ལེན་པ་ནི། །
འགྱོད་པས་བཏང་ཡང་དེ་ལ་ནི། །ལྟུང་བ་སྦོམ་པོར་ཤེས་པར་བྱ། །རི་ལ་འཛེག་གམ་གྲུ་
བརྒལ་ཚེ། །ཕན་ཚུན་སོ་སོར་གོ་བྱས་ནས། །ལྷུང་བཟེད་ལ་སོགས་སྣོད་བསྐུར་ཏེ། །བག་
ཡོད་རྟག་ཏུ་དྲན་པ་ཡིས། །འདི་ནི་བཟུང་ངམ་བཏང་ངོ་ཞེས། །སྨྲས་ཐོས་གལ་ཏེ་བརླག་གྱུར་
ན། །དེ་རིན་ངེས་པར་སྦྱིན་པ་ལ། །འདིར་ནི་རྣམ་དཔྱད་མི་དགོས་སོ། །ཅི་སྟེ་མ་བོས་ཟན་ཟ་
ན། །དགེ་སློང་ལ་ནི་ཉེས་བྱས་ཏེ། །འདི་ནི་སྡེ་ལྡན་ལྷག་མ་ལའང་། །ཉེས་བྱས་ཉིད་དུ་རབ་
ཏུ་གྲགས། །རྒྱལ་པོས་བྱིན་དང་རྐུན་པོས་བྱིན། །ལས་བྱེད་དག་གིས་མ་དྲིས་བྱིན། །གཞན་
དང་འབྲེལ་བར་འདུ་ཤེས་ན། །སྦྱིན་པོ་དེ་ལས་མི་བླང་ངོ༌། །གཞན་དང་འབྲེལ་བ་ཕལ་པ་
-272



འདུལ་བ་མེ་ཏོག་ཕྲེང་རྒྱུས།
ཡིས། །སྟེར་བར་རྣམ་པར་ཤེས་ནས་ནི། །འདོད་པ་མི་མཐུན་མི་བླང་སྟེ། །མི་ཤེས་ན་ནི་ཉེས་
པ་མེད། །སྦྱིན་བདག་ངེས་པར་རྣམ་དཔྱད་ནས། །དེ་ཕྱིར་གཙོ་བོ་མ་ཡིན་ན། །དེ་ལས་བླང་
བར་མི་རིགས་ཏེ། །དེ་ནི་སྦྱིན་པོར་མི་འདོད་དོ། །གལ་ཏེ་དགེ་འདུན་སོགས་ཀྱི་ནོར། །རང་
གི་གཉེན་ནམ་གཞན་གྱིས་ཀྱང་། །སྟེར་ན་ནོར་མེད་ནད་པ་ཡིས། །སླར་ཡང་བསབ་པར་
འདོད་པས་བླང་། །གལ་ཏེ་ཤི་ན་ཉེས་མེད་དེ། །གསོན་ན་གང་ཡང་རུང་བ་ནི། །བླངས་ནས་
ཀྱང་ནི་ཅི་ནུས་ཀྱིས། །དེ་ཡི་དཀོར་ནི་བསབ་པར་བྱ། །བ་ལང་ལ་སོགས་ལོངས་སྤྱོད་མཆོག།
གྲོང་ལ་སོགས་པར་ལོངས་སྤྱོད་པ། །འདི་དག་དགེ་འདུན་ལ་ནི་གནང་། །གང་ཟག་ལ་ནི་
བཀག་པ་ཡིན། །ལོངས་སྤྱོད་ཞིང་དང་གྲོང་དང་རྟ། །བ་ལང་མ་ཧེ་ར་ལུག་རྣམས། །འདུལ་
བར་ལོངས་སྤྱོད་མཆོག་ཉིད་དུ། །དེ་ཉིད་རིག་པས་གསུངས་པ་ཡིན། །དངོས་པོ་རྣམ་པ་ལྔ་པོ་
ནི། །ཤེས་རབ་ཅན་གྱིས་མི་བཅང་ཞིང་། །མི་གཙང་མི་བགོ་ཐམས་ཅད་དུ། །དེ་བཞིན་ཁས་
ཀྱང་མི་བླང་ངོ༌། །སྐྱེད་མོས་ཚལ་དང་གཙུག་ལག་ཁང་། །དེ་ཡི་དངོས་དང་མལ་སྟན་རྣམས།།
ཚུལ་ལྡན་རྣམས་ཀྱིས་སྦྱིན་བདག་གི །བསོད་ནམས་སྤེལ་ཕྱིར་བསྲུང་བར་བྱ། །ལྟ་ཁང་སྐྱེད་
ཚལ་ཀུན་དགའ་ར། །གཙུག་ལག་ཁང་ནི་གཅིག་ཏུ་འདོད། །དེ་དག་དངོས་པོ་གནས་ཁང་
ཡིན། །མལ་སྟན་དག་ནི་གྲགས་པར་ཟད། །གཙུག་ལག་ཁང་སྟེང་གནས་པ་ཡི། །བསྒོ་བ་
གང་དུ་གསལ་བར་ཐོས། །བཀའ་བསྒོ་བ་ནི་བྱེད་པ་ཡིས། །དེ་ལ་ངེས་པར་འཇུག་པར་བྱ། །
ལས་ཀྱི་བྱ་བ་བྱེད་པའི་ཚེ། །ཟས་དང་གོས་ཀྱི་རྗེས་སུ་བཟུང་། །ནད་པ་ལ་ནི་རྗེས་སུ་གནང་།།
ལས་ནི་མི་ནུས་པ་ལ་ཡང་། །བརྡེག་དང་འཚོག་དང་སྐྱོ་བ་དག །འཕགས་པའི་ཆོས་དང་
འགལ་བ་ཡིན། །བསད་དང་བཅིང་དང་ཉོན་མོངས་བྱེད། །འཕགས་པས་དེ་ཕྱིར་རྣམ་པར་
སྤང་། །ཅི་རིགས་མཆོག་གིས་གསུངས་པ་དང་། །རིགས་ཀྱི་ཆོས་ལྡན་གྱིས་བསྟན་པའི། །
ཡུལ་ཆོས་ལྡན་པའི་ཆད་པ་ནི། །དགེ་འདུན་གྱིས་ནི་དང་དུ་བླང་། །རྒྱལ་པོ་ལ་སོགས་ཡོངས་
-273



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཏང་བའི། །རང་སྐལ་བསོད་ནམས་གྱིས་རྙེད་ན། །ཡོངས་སུ་ལོངས་སྤྱོད་ཉེས་མེད་དེ། །དེ་
དག་སྔར་བསྟན་བཞིན་དུ་གནས། །འདྲེན་པས་དངོས་པོ་ཐམས་ཅད་ཀྱིས། །ཐ་སྙད་རང་
གིས་མ་གསུངས་ཏེ། །དགེ་སློབ་མའམ་དགེ་ཚུལ་དག །ངེས་པའི་ཞལ་ཏ་བ་ཡིས་བལྟ། །
སྟོན་པའི་ཆོས་ལས་འདས་ནས་ནི། །སྲེད་ལྡན་གང་ཞིག་ཆད་པས་གཅོད། །དེ་ནི་བསླབ་པ་
ཉམས་པ་སྟེ། །མ་རིག་སྒྲིབ་གཡོགས་གྱིས་བསྐྱེད་པའོ། །ཡང་དག་ལྟ་དང་གཞན་ཐོབ་ཀྱི། །
ལོག་ལྟ་ཅན་དང་ཚུལ་ཁྲིམས་མེད། །དེ་ལ་རབ་ཏུ་བྱིན་ན་ནི། །དད་པས་བྱིན་པའི་འབྲས་བུ་
མེད། །གང་ཡང་འཚོ་བའི་ཚད་ཙམ་ཞིག །ཁེངས་ལས་ལྷག་དང་བརྟུལ་ཞུགས་ཅན། །སྟོན་
མོ་དག་ལས་ལེན་བྱེད་ན། །དེས་ནི་རྣམ་པར་ཉམས་པར་བྱས། །ཇི་ཙམ་གང་གིས་ཆོག་གྱུར་
པ། །དེ་ཙམ་སྟོན་མོ་ལས་ནི་བླང་། །ལྷག་མ་ཁམ་གཅིག་ལེན་བྱེད་ཀྱང༌། །བསམས་བཞིན་
ཡིན་ན་ཉམས་པ་ཉིད། །ཕ་མའམ་ནད་པ་ལ་སོགས་ལ། །སྦྱིན་པར་བྱེད་པ་བཀག་པ་མེད། །
སྦྱིན་བདག་དག་གིས་མ་སྦགས་པར། །ནམ་ཡང་གཞན་ལ་སྦྱིན་མི་བྱ། །གང་དུ་འཆག་པ་ལ་
སོགས་ཚེ། །གྲི་ཁབ་ལ་སོགས་རྙེད་གྱུར་ན། །གཙུག་ལག་ཁང་སྐྱོང་དག་ལ་གཏད། །ལུང་
བཞིན་དེ་ཡིས་གོ་བར་བྱ། །དགེ་འདུན་དབུས་སུ་ཞག་གསུམ་བར། །དེ་ཡིས་དེ་དག་བསྟན་
པར་བྱ། །སུ་ཡང་ངོ་ལེན་མེད་ན་ནི། །ཅི་བདེ་བར་ནི་ཚོགས་ལ་དབུལ། །དགོས་པའི་ཚེ་ན་
ལས་རྣམས་བྱ། །བསོད་ནམས་བསགས་པས་ལས་བྱ་ཡི། །རྙེད་པའི་དོན་དུ་དགེ་སློང་གིས།།
ལས་ནི་ནམ་ཡང་མི་བྱའོ། །ཡིད་ཆེས་གྱུར་ལ་རང་གི་བློས། །ཇི་སྲིད་དུ་ནི་ངེས་པ་ཡིས། །
འཇོག་པ་ལ་ནི་ཉེས་མེད་དེ། །དཔང་པོ་གཞན་ནི་བཞག་ནས་སོ། །གང་ཕྱིར་དམན་དང་
འབྲིང་དང་མཆོག །གྲོགས་པོ་གསུམ་ནི་རྣམ་དཔྱད་ནས། །ཡིད་ཆེས་བརྟན་པོ་ཉིད་ལ་
བཅའི། །ངེས་པར་སེམས་མི་བརྟན་ལ་མིན། །ཤིན་ཏུ་མཆོག་ལ་མཆོག་ཉིད་དེ། །འབྲིང་ལ་
འབྲིང་པོ་ཐ་མ་ལ། །ཐ་མ་ཉིད་དེ་དམན་ལ་ཆུང་། །ཡིད་ཆེས་རྣམ་པ་གསུམ་དུ་འདོད། །ནད་ན
-274



འདུལ་བ་མེ་ཏོག་ཕྲེང་རྒྱུས།
པ་ལ་ནི་དྲིས་ནས་སྨན། །ཕན་པའི་ཆེད་དུ་སྦྱིན་བྱ་སྟེ། །རང་གི་ཡིད་ཆེས་ཀྱིས་ཀྱང་རུང་། །
ཏིལ་སྣོད་དགེ་སློང་མ་བཞིན་མིན། །མི་དང་གཞན་ནོར་རྐུ་སེམས་ཀྱིས། །སྦྱོར་བ་གཅིག་ལ་
ཚང་ན་ནི། །མདོར་ན་བསླབ་པ་ཉམས་པ་སྟེ། །ཕས་ཕམ་པ་ཡི་རྒྱུ་ཡིན་ནོ། །དགེ་སློང་མི་
གཙང་ཡིད་བྱུང་གང་། །རི་དྭགས་དབྱུག་ཐོགས་ཞེས་པས་བསད། །བསོད་ནམས་ཐོབ་དང་
ལྷུང་བཟེད་སོགས། །འདོད་པ་དེ་བསྟེན་བཀག་པ་ཡིན། །ཡང་དག་བསམ་པ་མ་འཁྲུལ་
པས། །རང་ངམ་གཞན་གྱིས་ཕ་རོལ་བསད། །མི་ལ་འཆི་བའི་བསྔགས་པ་དག །བརྗོད་གྲུབ་
དེས་ཀྱང་མཐར་འགྱུར་རོ། །དེ་འཆིའི་ཐབས་ནི་ཚིག་གིས་སམ། །སྦྱོར་བ་རྣམས་ཀྱིས་མངོན་
བསྔགས་ཤིང་། །སེམས་ནི་རྗེས་སུ་ཡི་རང་ན། །སྦོམ་པོའོ་མེ་ཡིས་ནགས་བསྲེག་དང་། །མི་
ཡི་ཡན་ལག་གཅོད་པ་དང་། །དེ་ཡི་ཤ་ནི་ཟ་ཡང་ངོ༌། །ནད་པ་ལ་ནི་ནད་གཡོག་དག །ཕན་
ཕྱིར་བྱིས་པ་ལེགས་པར་བསྒོ། །མཁས་པའམ་གནས་བརྟན་དག་ལ་ཡང་། །སྨན་ནི་ཡོངས་
སུ་དྲིས་ནས་སུ། །ནད་པ་དག་ལ་ཕན་བློས་སྦྱིན། །གཞན་དུ་འགལ་ཚབས་ཅན་དུ་འགྱུར། །
གང་གི་ནད་ལ་ཅི་འདྲ་བའི། །ཡོ་བྱད་ནད་པ་དག་ལ་གཞག །བརྟགས་པ་ཐ་བ་ལ་སོགས་
ཀྱང་། །རྗེས་སུ་བརྩེ་བས་ཉེས་པ་མེད། །དགེ་འདུན་ཀུན་གྱི་ནད་པ་ནི། །བལྟ་ཕྱིར་བརྩོན་
བྱར་བཀའ་སྩལ་ཏེ། །ཐམས་ཅད་དུ་ནི་རིམ་པ་བཞིན། །འདུག་ནས་ཀྱང་ནི་བལྟ་བྱ་སྟེ། །
ནད་པའི་ནད་གཡོག་དག་གིས་ཀྱང་། །འབད་པས་འདུག་པའི་དོན་དུ་ནི། །གུས་པས་རྟག་ཏུ་
སྟན་རྣམས་ནི། །ངེས་པར་ཉེ་བར་བསྟབ་པར་བྱ། །གལ་ཏེ་ནད་པ་ནུས་མེད་པས། །སྐྱོ་བར་
གྱུར་པ་དེ་ལྟ་ན། །དེ་ལ་འདིར་ནི་རེ་མོས་ཀྱིས། །ཡང་དག་བསྒོ་བར་བརྟག་པ་ཉིད། །ནད་
པའི་མདུན་དུ་གང་ཞིག་གིས། །ཐོས་སམ་ཚོར་བར་དེ་ཡི་སེམས། །འཆི་བའི་འདུན་བ་སྐྱེ་
འགྱུར་བ། །དེ་འདྲའི་ཆོས་བཤད་མི་བྱའོ། །ཀྱེ་མ་ཁྱོད་ཀྱིས་སྦྱིན་པ་བྱིན། །ཚུལ་ཁྲིམས་ཀྱང་
ནི་མ་ཉམས་བསྲུངས། །དཀོན་མཆོག་གསུམ་ལ་གུས་བྱས་ཏེ། །མྱ་ངན་འདས་པ་མདུན་ན་
-275



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནས། །ཁྱོད་ནི་ལུས་དང་བྲལ་མ་ཐག །ལྷ་ཡི་ཁང་བཟངས་ཐག་མི་རིང་། །སྲོག་དང་བྲལ་
ན་མྱུར་དུ་ན། །མྱ་ངན་འདས་པ་ལག་ན་གནས། །དེ་སྐད་གང་སྨྲའི་དགེ་སློང་ནི། །མི་ཟད་
ལྟུང་བ་དག་དང་བཅས། །དེ་བས་ཁྱོད་ནི་ནད་བྲལ་ནས། །ཡུན་རིང་ཆོས་སྤྱོད་འཚོ་བར་
ཤོག །ཆོས་སྤྱོད་ཇི་སྲིད་གསོན་ན་ནི། །དེ་སྲིད་བསོད་ནམས་ཚོགས་ཆེན་པོ། །རྫོགས་པར་
འགྱུར་ཞེས་བརྗོད་པར་བྱ། །ནད་ཀྱིས་གདུངས་ལ་སྨན་དག་དང༌། །མཁས་པས་གདམས་
ངག་སྦྱིན་བྱ་ཞེས། །གནས་དང་གནས་མིན་མཁྱེན་པས་གསུངས། །སྐྲ་ཅན་འཚོང་ན་སྦོམ་པོ་
ཡིན། །ལྷུང་བཟེད་སོགས་ཆགས་གཞན་དག་ལ། །གདོལ་པ་བཞིན་དུ་བརྩེ་མེད་པར། །
གང་ཞིག་འདོད་སེམས་སྐྱེད་བྱེད་པ། །དེ་ལ་ཉེས་བྱས་ཉིད་དུ་རིག །བཞད་གད་རྒོད་བག་
ཆེད་དུ་ཡང་། །ག་ག་ཚིལ་ནི་མི་བྱ་སྟེ། །སྔོན་ནི་གཞོན་ནུ་བཅུ་བདུན་སྡེས། །དགེ་སློང་གཡའ་
བསྒགས་ཤི་བས་བཅས། །མཆོད་རྟེན་ལ་སོགས་ལས་བྱེད་པས། ཁྱིམ་པ་མེད་ཚེ་ལྕི་བའི་
ཁུར། །མི་ཁྱེར་མི་གཞུག་ཤིང་མཁན་ནི། །ཤིང་བཏེག་ཤི་བ་ལ་རྟེན་བཀག །སོ་ཕག་གས་པོ་
ལ་སོགས་པ། །བརྡ་མ་སྤྲད་པར་སྦྱིན་མི་བྱ། །ཉི་མ་ཟད་པར་དགེ་སློང་གིས། །གླ་མི་བཞིན་
དུ་ལས་མི་བྱ། །ལས་ཀྱི་ཞལ་ཏ་བློ་ལྡན་གྱིས། །དེ་དག་ལ་ནི་གོ་བྱས་ནས། །དེ་རྣམས་ལས་
དུབ་སྤང་བའི་ཕྱིར། ཁྱེ་སུས་བཟའ་བཏུང་གིས་ཚིམ་བྱ། །གཙུག་ལག་ཁང་ནི་བསྲུང་བའི་
ཕྱིར། །བརྩོན་པར་ཡང་ནི་རྗེས་སུ་གནང་། །སེམས་ཅན་དག་ལ་ལྟོས་མེད་པར། །མ་
བསམས་དབྱུག་སོགས་མི་འཕང་ངོ༌། ཁྲུ་བཅུའི་ནང་རོལ་སྤྱོད་ཡུལ་དུ། །རྡོ་བ་ལ་སོགས་དོར་
བར་རུང་། །བསླབ་པ་རྗེས་དྲན་བསྐྱེད་པ་ཡིས། །ནང་གི་བདག་ཉིད་ཉམས་མི་འགྱུར། །
གཙུག་ལག་ཁང་གི་ལས་བྱེད་ལ། །མཚན་མོ་ཆོས་སྒྲོགས་གནས་དག་ཏུ། །སྒོ་སོགས་
བསྡམས་པར་བྱས་སམ་ཞེས། །གནས་བརྟན་གྱིས་ནི་དྲི་བར་བྱ། །གཙུག་ལག་ཁང་འཇོམས་
བཟློག་པའི་ཕྱིར། །གང་ལ་བཅིང་བ་བརྟག་བྱ་བར། །བཅིང་བ་ལྔ་ནི་བརྗོད་པ་ཡིས། །
-276



འདུལ་བ་མེ་ཏོག་ཕྲེང་རྒྱུས།
བགཙུག་ལག་ཁང་ནི་བསྲུང་བར་བྱ། །འབྲུལ་གཏན་སྟེང་གཟེར་འོག་འཇུག་དང་། །སྒོ་ལྕགས་
ལྡེ་མིག་ཀྱོག་པོ་དང་། །གཙུག་ལག་ཁང་གནས་དེ་དག་ལ། །ཞལ་ཏ་བ་ཡིས་ཅི་རིགས་སྦྱིན།།
གཅིག་དང་གཉིས་དང་གསུམ་སོགས་ཀྱིས། །ཐ་དད་བཅིང་བ་གཞུག་བྱས་ཏེ། །ཐམས་ཅད་
གཞུག་པར་འོས་ན་ཡང་། །རྟོག་པ་པོ་ཡིས་ཐམས་ཅད་གཞུག །སྟོན་པའི་བསྟན་ལ་གུས་པ་
ཡི། །དགེ་སློང་ལུས་དུབ་ཐང་ཆད་དག །ལམ་དུ་དགེ་སློང་རྣམས་ཀྱིས་ནི། །ཕ་བཞིན་བསྒྲུབ་
པར་མི་བྱའོ། །སྔོན་བྱུང་ཕ་རྒན་དལ་འགྲོ་ལ། །དུས་ཡོལ་གྱུར་པའི་འཇིགས་པ་ཡིས། །བུ་
ཡིས་ཕུལ་བས་ལམ་དུ་དེ། །དུབ་ནས་འཆི་བའི་དུས་བྱས་སོ། །མུ་གེའི་དུས་ཤིག་དགེ་སློང་
རྣམས། །མི་སྲིད་བླ་མའི་ཡོན་ཏན་རྣམས། །ཕན་ཚུན་བསྒྲགས་ཏེ་གོ་བྱས་རྒྱུས། །འཚོ་བ་
བྱས་ཚེ་བཀག་པ་མཛད། ཁྱད་པར་གྱུར་པའི་རྟོགས་པ་རྣམས། །མ་ཐོབ་པར་ནི་ཐོབ་བོ་
ཞེས། །མངོན་པའི་ང་རྒྱལ་མེད་སྨྲ་ན། །སྡོམ་བརྩོན་མཐའ་ཡི་ལྟུང་བ་འཐོབ། །མི་ཆོས་བླ་
མའི་ཡོན་ཏན་འདིར། །བསམ་གཏན་རྣམས་དང་གཟུགས་མེད་སོགས། །མཐོང་ཟད་ཕུལ་
ཕྱིན་མྱ་ངན་འདས། །འཕགས་པའི་ལམ་གྱི་ཐོབ་སྨྲའོ། །མཁས་པས་ཁྱད་པར་རྟོགས་པའི་
དོན། །གང་གསུངས་འབྲས་བུ་བཞི་པོ་དང་། །སྡུག་བསྔལ་ལ་སོགས་ཡུལ་ཤེས་པ། །བདེན་
པ་བཞི་པོ་མཐོང་ཞེས་དང༌། །བསམ་གཏན་ཞེས་བརྗོད་བཞི་པོ་ཡི། །བདེ་ལ་རེག་པས་
གནས་པ་དང་། །སྡུག་བསྔལ་ལ་སོགས་བདག་གིས་ཤེས། །ལྔ་ལ་སོགས་པ་བདག་གིས་
མཐོང་། །ལྷ་ཀླུ་གནོད་སྦྱིན་དྲི་ཟ་སོགས། །མཐོང་ངོ་བདག་གིས་གཏམ་ཡང་བྱས། །དེ་དག་
ཀྱང་ནི་བདག་ལ་སྨྲ། །ཞེས་སྨྲ་དགེ་སློང་མཐར་འགྱུར་རོ། །ལྷ་ཡི་སྐད་ནི་བདག་གིས་ཐོས། །
དེ་ནི་མཚན་མོ་བདག་དྲུང་འོང་། །དེ་བཞིན་གནོད་སྦྱིན་སོགས་ཀྱང་སྟེ། །རང་བཞིན་གྱིས་ནི་
ཕམ་པར་འདོད། །དེ་དག་ཀུན་ལ་ཤེས་བྱ་བ། །སྦོམ་པོ་ཤ་ཟ་མཐོང་སོགས་ཏེ། །འདི་དག་
གང་ཞིག་ལྷ་སོགས་དག །མཐོང་བ་ཡོད་ཅེས་སྨྲ་ན་ཡང་། །རྣམ་གཞག་མི་རྟག་འདུ་ཤེས་.
མ
-277



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོགས། །འབྲས་བུ་མངོན་ཤེས་རབ་སྟོན་ན། །མི་འདོད་ན་ཡང་མཐའ་ཡི་ནི། །མཚོན་ཆས་
མགོ་བཅད་ཐོབ་པར་འགྱུར། །གང་ཞིག་འདི་ན་དགེ་སློང་གང་། །རྡུལ་ཁྲོད་ཤ་ཟ་མཐོང་བ་
ཡོད། །བདག་ཅེས་སྨྲ་བར་མི་བྱེད་ཀྱང་། །དེ་སྐད་བརྗོད་ན་ཉེས་བྱས་སོ། །ལྟུང་བ་འཆབ་
དང་རེག་པ་དང་། །ལུས་བཀན་བག་མེད་ཕྱོགས་བྱེད་ཉིད། །དེ་ཉིད་དགེ་སློང་ཕས་ཕམ་
བཞིས། །དགེ་སློང་མ་ཡི་རྩ་བ་འཇིག །རྒྱལ་དང་ཕམ་དང་དེ་བཞིན་དུ། །ཆར་འབབ་མཚན་
ནི་འགྱུར་བ་སོགས། །དགོངས་སུ་གསོལ་ཞེས་བརྗོད་བྱ་སྟེ། །གཞན་དུ་འགལ་ཚབས་ཅན་
དུ་འགྱུར། །དགེ་སློང་སེར་སྐྱས་འོད་སྲུངས་ཀྱི། །བསྟན་ལ་ངག་རྩུབ་བརྫུན་སྨྲས་པས། །ཆུ་
སྲིན་བཅོ་བརྒྱད་གདོང་སྐྱེས་བཅས། །ཉོན་མོངས་དགྲ་ཕམ་ཁས་བླངས་ནས། །ཉོན་མོངས་
དག་གིས་ཕམ་བྱས་ན། །དེ་ཕྱིར་ཕས་ཕམ་གྱུར་པ་སྟེ། ཁྲིམས་བྲལ་ཞེས་ནི་ངེས་པར་བརྗོད།།
ཕས་ཕམ་པ་ཡི་ཆོས་དག་ཏུ། །གང་གསུངས་མ་ལུས་བརྗོད་ནས་ནི། །རིམ་པ་
ཇི་བཞིན་དགེ་འདུན་གྱི། །ལྷག་མ་རྣམས་ནི་བརྗོད་པར་བྱ། །རྨ་སྒོ་གསུམ་ནི་མ་གཏོགས་
པར། །ཤེས་ལུས་རང་བཞིན་ཡན་ལག་གིས། །བསམས་བཞིན་ཁུ་བ་འབྱིན་པ་ནི། །དགེ་
འདུན་གྱིས་ནི་ལྷག་མས་རེག །སླ་དང་སྐ་བ་ཉིད་དང་དམར། །སེར་པོ་དང་ནི་སྔོན་པོ་སྟེ། ཁུ་
བ་རྣམ་པ་ལྔར་བསྟན་པ། །ཕྱི་མ་འཁོར་ལོས་སྒྱུར་རྒྱལ་གྱིས། །དེ་ཡི་བུ་ནི་སྔོན་པོ་སྟེ། །དེ་ཡི་
འོག་ཏུ་སེར་པོ་ཡིན། །དམར་པོ་དེ་ཡི་བློན་པོ་སྟེ། །སྐ་བ་དབང་པོ་སྨིན་པ་ཉིད། །བུད་མེད་
ཀྱིས་དུབ་དབང་པོ་དག །མ་སྨིན་པ་ཡི་སླ་བར་ཤེས། །ཐམས་ཅད་དུ་ཡང་དགེ་འདུན་གྱིས།།
དག་བྱ་ལྷག་མའི་ལྟུང་བ་ཉིད། །ཤེས་བཞིན་རྩིགས་ཁུང་བུམ་པ་ཡི། །སྦུབས་སོགས་ཁུ་བ་
འབྱིན་པ་ནི། །སྦྱོམ་པོ་ཡིས་ནི་བཅོམ་པ་སྟེ། །ཕ་བོང་སྦོམ་པོས་སྣད་པ་བཞིན། །བརྩམས་ཏེ་
ཁུ་བ་མ་ཕྱིན་ནམ། །ཆགས་པས་དབང་པོ་འཇལ་བྱེད་དམ། །གར་བསྒྱུར་མཁའ་ལ་བསྐྱེད་་
པས་སམ། །མཉེ་བཤུད་ཀྱིས་ནི་བྱུང་ན་ཡང་། །རྫི་ལྡོག་ཆུ་རྒྱུན་བཟློག་ཕྱོགས་སུ། །གཏོད་པ་
-278



འདུལ་བ་མེ་ཏོག་ཕྲེང་རྒྱུས།
ལ་ཡང་དེ་བཞིན་འདོད། །རྫི་ ཕྱོགས་རྒྱུན་ཕྱོགས་མཐུན་གཏོད་པས། །ཉེས་བྱས་འགྱུར་བར་
གསུངས་པ་ཡིན། །ཆུ་བསྟི་བ་ནི་མཐོང་སོགས་ལ། །ཆགས་པའི་སེམས་དང་ལྡན་ཡང་ངོ༌། །
ཆགས་པས་དོན་ཉམས་རྩ་བ་སྟེ། །དེ་བས་རྟག་ཏུ་སྤང་བར་བྱ། །ཛེ་ཏའི་ཤིང་སོགས་རེག་
པས་སམ། །བརླ་སོགས་དག་ལ་བཤུད་པ་ལ། །དེར་ནི་ཁུ་བ་བྱུང་ཡང་སྟེ། །རྨི་ལམ་ན་ནི་
ཉེས་མེད་ཆའོ། །དགེ་སློང་ཚོགས་ལ་ཆོས་ལྷག་པར། །རྒྱས་པར་ཡང་དག་བཤད་པ་རྣམས།།
དགེ་ཚུལ་ལ་ནི་ཐམས་ཅད་དུ། །ཉེས་བྱས་ངེས་པར་ཤེས་པར་བྱ། །མཐའ་ལས་བྱུང་བའི་
ཉོན་མོངས་ངན། །ཀུན་སློང་ངེས་པར་བཤགས་བྱ་སྟེ། །སྦོམ་པོ་ལྕི་བ་ཚོགས་པ་ལ། །ཡང་
བའི་མིང་ཅན་བཞིར་བརྗོད་དོ། །དགེ་འདུན་ལྷག་མ་ལས་བྱུང་བའི། །ལྕི་བ་ལྔ་ལ་ཡང་བ་
བཞིས། །དགེ་འདུན་ལྷག་མ་ཚོགས་སུ་སྟེ། །ལྷག་མ་གང་ཟག་གཅིག་ལའང་རུང་། །སྔར་ནི་
ལྟུང་བ་བྱུང་བ་ཡིས། །ལྟུང་བ་མཐུན་སྣང་ལ་མི་འདོད། །དྲི་མས་དྲི་མ་རྣམ་དག་པ། །གང་དུ་
ཡང་ནི་རུང་མ་ཡིན། །གང་ལ་དགེ་འདུན་ལྷག་མས་གོས། །ཇི་སྲིད་ངེས་པར་འཆབ་བྱེད་པ།།
དེ་སྲིད་དེ་ནི་དག་བྱའི་ཕྱིར། །སྤོ་བ་དག་ལ་ངེས་པར་བཞག །དགེ་འདུན་ལྷག་མ་གང་བྱུང་
བ། །ཇི་སྲིད་དེ་ནི་རྗེས་བཟུང་མིན། །དེ་སྲིད་དེ་ལ་སྤྲོ་བ་ཡི། །ཆོ་ག་ཡོངས་སུ་དག་ཕྱིར་བྱ། །
མཚན་མོ་དང་ནི་སེམས་སྦྱོར་ལས། །འཆབ་པ་ཡང་ནི་རྣམ་པ་གཉིས། །ཤིན་ཏུ་མི་རུང་འདིར་
སེམས་པས། །སེམས་ཀྱི་མིང་དུ་ཤེས་པར་བྱ། །འདི་ནི་སྤོ་བ་ལ་གནས་ཏེ། །གལ་ཏེ་ཉོན་
མོངས་ཀྱིས་ཕམ་པས། །རྨོངས་པས་སླར་ཡང་ལྟུང་སྤྱོད་ན། །སླར་ཡང་དངོས་གཞིའི་སྤོ་བ་
ནི། །གཞན་དག་ཀྱང་ནི་སྦྱིན་བྱ་སྟེ། །འདུལ་བ་ལེགས་ཤེས་གང་དག་གིས། །ལན་གསུམ་
བར་དུ་དེ་ལ་སྦྱིན། །སྙིང་རྗེའི་ཞིང་ནི་དེ་འདྲ་ལ། །ཉོན་མོངས་དབང་གིས་འཇུག་ཤེས་པས།
ངོ་ཚའི་ཁུར་ནི་ཆེན་པོ་ཡིས། །བརྒྱ་ལམ་ཞིག་ན་འདུད་པར་འགྱུར། །དེ་ལྟ་ན་ཡང་མི་དགེ་
ལས། །གལ་ཏེ་མི་ལྡོག་པ་ཉིད་ན། །དེ་ནི་མདོ་བཞིན་དོར་བྱ་སྟེ། །ཇི་སྲིད་སྐྱོ་བར་གྱུར་གྱི་དེ
-279



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བར། །ཡིད་ནི་ཡང་དག་སྐྱོ་གྱུར་ཅིང་། །ཕྱིར་བཅོས་དོན་དུ་གཉེར་བ་ན། །ཚོགས་ཀྱིས་དབྱུང་
བར་འདོད་པ་ཡིས། །མགུ་བ་སྤྱོད་པ་དེ་ལ་སྦྱིན། །མགུ་བའི་ཆུ་ཡིས་རྣམ་བཀྲུས་ནས། །དྲི་མ་
ལྷག་མ་དག་བྱའི་ཕྱིར། །གོང་དུ་དགེ་སློང་ཉི་ཤུ་ཡིས། །དེ་ནི་ངེས་པར་དབྱུང་བར་བྱ། །དེ་ལ་
དགེ་འདུན་གཙོ་བོ་སྟེ། །བསམ་པ་མཁྱེན་པའི་དགེ་འདུན་ཡིན། །དགེ་འདུན་གྱིས་ནི་རྗེས་
གནང་ན། །ལས་ཀྱི་བྱ་བ་བྱེད་པར་རུང་། །དགེ་འདུན་ནང་དུ་དེ་ཡི་ལས། །བྱ་ཕྱིར་དེ་ཡི་
རིགས་པ་ཡིས། །ཚོགས་ལས་ལྡང་ངོ་དེ་ཡི་ཕྱིར། །དགེ་འདུན་ལྷག་མ་ཞེས་བྱར་བརྗོད། །
གལ་ཏེ་བྱིན་རླབས་མགུ་བས་ཀྱང་། །གནས་པའི་ཚེ་ན་ཤི་གྱུར་ན། །དབྱུང་བ་མ་བྱས་ན་ཡང་
ནི། །ངེས་པར་མཐོ་རིས་དག་ཏུ་སྐྱེ། །རང་གི་ལས་ཀྱིས་ཅོ་དྲིས་པས། །ངན་འགྲོ་དག་ཏུ་མི་སྐྱེ་
མོད། །འོན་ཀྱང་སྙིང་རྗེའི་བདག་ཅན་གྱིས། །བཏང་སྙོམས་མི་བྱ་རྗེས་སུ་བཟུང༌། །གང་
ཞིག་མིང་ནི་གྲགས་ཆེན་དང་། །མདོ་སྡེ་ལ་སོགས་མང་དུ་ཐོས། །དེ་དག་གཅིག་གི་མདུན་དུ་
ཡང་། །བཤགས་པས་དག་པར་ངེས་པར་རུང་། །བསམ་པ་ཡང་ནི་ཆེ་བ་དང་། །དེ་བཞིན་ངོ་
ཚས་བཅབས་པ་ཡང་། །དེ་ཡི་སྤོ་བར་ཡོངས་བརྟགས་བྱེད། །དེ་ཡི་སྒོ་ནས་ཆོ་ག་བཞིན། །དེ་
ནི་མཐོལ་བ་ལན་གསུམ་ཡིན། །ནད་ཀྱིས་ཆད་པ་ཉིད་དང་ནི། །གོས་ཀྱིས་དཀྲིས་དང་
ཉམས་པའི་སྒོར། །བྱེད་ན་ལྟུང་བ་ཆེ་སྤངས་ནས། །སྦོམ་པོའི་ལྟུང་བས་འཇོམས་པར་འགྱུར།།པ
རྐང་པ་ནས་ནི་སྤྱི་བོའི་བར། །ཆགས་བཅས་བུད་མེད་ཡན་ལག་ལ། །གོས་ཀྱི་མ་ཆོད་རེག་ན་
ལྟུང་། །ཆོད་པ་ལ་རེག་སྦོམ་པོ་ཉིད། །ཤིང་རྟ་གྲུ་སོགས་ལ་འཇུག་དང་། །འཕུལ་བ་དང་ནི་
འཐེན་པ་དང་། །བར་བཅས་བར་མེད་པ་ལ་ནི། །རེག་པ་བདག་བྱེད་སྔར་བཞིན་ངེས། །བུད་
མེད་ ཀྱིས་ ཚུར་ དགེ་སློང་ལ། །རེག་ཅིང་ཆགས་སེམས་བདག་བྱེད་ན། །འདིར་ཡང་སྔར་
བཞིན་ཐམས་ཅད་དུ། །འདྲེན་པ་ལ་སོགས་བྱེད་ཀྱང་ངོ༌། །འཁྲིག་པའི་བསམ་པས་འདི་དག་
ལ། །གཉེན་པོ་སྟོབས་ཆུང་བྱེད་ན་ནི། །དེ་ལ་ཕས་ཕམ་གྱིས་བསླང་བའི། །སྦོམ་པོ་ཡིས་ནི་
-280



འདུལ་བ་མེ་ཏོག་ཕྲེང་རྒྱུས།
ལྟུང་བར་འགྱུར། །འདི་དག་བུད་མེད་བསྟེན་བཟོད་དེ། །གཞན་དུ་སྦོམ་པོའི་མིང་ཅན་ཡིན།།
སྐྱེས་པའམ་མ་ནིང་ལ་སོགས་སམ། །དུད་འགྲོ་མོ་ལ་ཉེས་བྱས་ཡིན། །དགེ་སློང་གང་ཞིག་
བུད་མེད་ལ། །རྩེ་ཕྱིར་ཡང་ནི་སྨད་ཚིག་སྨྲ། །དགེ་སློང་གཟུགས་བརྙན་ཉིད་ཡིན་ཏེ། །དེ་
ཡང་དགེ་འདུན་ལྷག་མ་ཡིན། །འགའ་ཞིག་རྨ་ཡི་སྒོ་གསུམ་པོ། །ལེགས་པར་འདོད་ལ
ཤིན་ཏུ་འཇམ། །ཡང་ན་དེ་དག་ལེགས་པར་ནི། །མ་དོད་དགའ་བ་མི་སྐྱེད་གནས། །འདི་དང་
འདི་ནི་ཁྱོད་ལ་སྦྱིན། །གང་ཁྱོད་ཁྱོ་ནི་ནོར་ལྡན་ཏེ། །གང་འདིར་ཁྱོད་དང་ལྷན་ཅིག་ཏུ། །བདེ་
མྱོང་དེ་ནི་རྙེད་པ་ཆེ། །དེ་ལ་སོགས་པའི་འཁྲིག་ཚིག་དག །གང་བརྗོད་དགེ་འདུན་ལྷག་
མའོ། །འཁྲིག་དངོས་སྒྲ་ནི་མི་བརྗོད་ན། །སྦོམ་པོ་ཡི་ནི་ལྟུང་བར་གསུངས། །བུད་མེད་ངོ་ཚ་
ལས་འདིས་ཚིག །ཚུལ་སྨྲའང་དེ་ལ་ཅི་རིགས་ཉིད། །གང་ཞིག་འཁྲིག་པའི་ཚིག་གྱུར་པ། །དེ་
ནི་སྨྲ་བར་མི་བྱའོ། །སྨོས་པ་དང་ནི་སེམས་འཁྲུགས་དང་། །སྨྲ་མ་ཤེས་དང་ལས་དང་པོ། །
ཚོར་བས་གཟིར་ལ་བརྗེད་ངན་གྱི། །ལྟུང་བ་དག་ནི་མི་འབྱུང་ངོ༌། །
བམ་པོ་གཉིས་པ། རང་ཉིད་བསྔགས་པའི་བྱེ་བྲག་དག །འཁྲིག་པ་དོན་གཉེར་བུད་
མེད་ཀྱི། །མདུན་དུ་རང་ཉིད་ཀྱིས་བསྔགས་ན། །ལྷག་མའོ་དགེ་འདུན་གྱི་ཟད་བྱེད། །ལོངས་
སྤྱོད་འདི་ཡིས་ཉེར་གནས་ན། །མཆོག་དང་ཕུལ་སོགས་ངེས་བསྟན་པ། །སྲིང་མོ་བསྙེན་
བཀུར་མཆོག་ཚིག་སྨྲ། །གསོལ་བ་ལ་སོགས་ལས་ཀྱིས་ནི། །ཚུལ་ཁྲིམས་ལྡན་པར་གང་
བཤད་པ། །ཚུལ་ཁྲིམས་ཕུང་པོར་ཡང་དག་ལྡན། །དགེ་བའི་ཆོས་ཅན་ཉིད་ཀྱིས་ནི། །ཏིང་
འཛིན་ཕུང་པོར་ཡང་དག་ལྡན། །ཚངས་པར་སྤྱོད་པ་ངེས་བརྗོད་པས། །ཤེས་རབ་ཕུང་པོར་
ཡང་དག་ལྡན། །འཁྲིག་པའི་ཚིག་ཅེས་བྱ་བ་འདིར། །གཉིས་ཀྱིས་གཉིས་སྤྲད་སྦྱོར་བ་ཡིན།།
འདི་དག་ནང་ནས་ཚིག་གཅིག་ཀྱང་། །སྡོམ་བརྩོན་ཆགས་པའི་སེམས་ཀྱིས་ནི། །བརྡ་སྤྲད་
བུད་མེད་ལ་སྨྲ་ན། །ལྟུང་བ་ཡིན་ལ་དཔྱད་མི་དགོས། །འཁྲིག་པ་གསལ་བར་བྱེད་པའི་ཚིག།
-281



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གལ་ཏེ་བུད་མེད་ཀྱང་ནི་སྨྲ། །གང་འདིར་ཚངས་པར་སྤྱོད་རྣམས་ལ། །འཁྲིག་པ་ལོངས་སྤྱོད་
མཆོག་ཅེས་དང༌། ཁྱེད་ལྟའི་ཚུལ་ཁྲིམས་ལྡན་པ་ནི། །རྟག་ཏུ་དགེ་བའི་ཆོས་ཅན་དེ། །ཡོན་
གནས་ཁྱད་པར་འཕགས་པ་དག །རྩོད་པའི་དུས་ན་རྙེད་པར་དཀའ། །དེ་ལ་སོགས་བརྗོད་
དགེ་སློང་གང་། །དགའ་བས་དང་དུ་ལེན་བྱེད་ཅིང་། །ལེན་གྱི་ཚིག་ཀྱང་སྨྲ་བྱེད་ན། །དགེ་
འདུན་ལྷག་མར་གསུངས་པ་ཡིན། །དེ་ལྟ་བུ་དང་འཁྲིག་སྤྱད་ན། །བུད་མེད་རྣམས་ཀྱང་
འབྲས་བུ་ཆེ། །འཁྲིག་པས་དངོས་ནི་མི་བརྗོད་ཀྱང་། །གང་དེ་སྦོམ་པོའི་མིང་ཅན་ནོ། །དེ་
བཞིན་འཁྲིག་པའི་ཆོས་ཀྱིས་ནི། །དགེ་སློང་ཞེས་སོགས་སྔ་མ་བཞིན། །དེ་ལྟ་བུ་ཞེས་མི་
བརྗོད་ན། །འདི་ཡང་སྦོམ་པོ་ཉིད་དུ་གསུངས། །བུད་མེད་ཀྱིས་ཀྱང་དེ་བཞིན་དུ། །འཁྲིག་
པའི་ཚིག་དངོས་དོར་གནས་ཀྱང་། ཁྱེད་ལྟ་བུ་ཞེས་མི་བརྗོད་ན། །དེ་བཞིན་གཉི་ག་སྦོམ་པོ་
ཡིན། །བསྟེན་མི་ཤེས་ལ་འཁྲིག་ཚིག་དངོས། །བརྗོད་ན་སྦོམ་པོ་ལས་ནི་དམན། །དེ་ལྟ་བུ་
དུ ཞེས་བྱ་བའི་སྒྲ། །མེད་པ་ལ་ཡང་ཉེས་བྱས་འདོད། །ཐམས་ཅད་དུ་ཡང་སྡོམ་བརྩོན་ནི། །
ཆགས་ཅན་ལ་ནི་ལྟུང་བར་འགྱུར། །འདིར་ནི་ཆགས་ཅན་ཞེས་གསུངས་གང་། །སེམས་ནི་
ཆགས་པ་དང་འབྲེལ་ཉིད། །གང་བསྟེན་བཟོད་ལ་ལྟུང་བ་སྟེ། །བསྟེན་མི་བཟོད་ལ་སྦོམ་པོ་
ཡིན། །སྐྱེས་པ་མ་ནིང་ལ་སོགས་དང་། །དུད་འགྲོ་མོ་ལ་ཉེས་བྱས་ཉིད། །རང་ངམ་གཞན་
བྱེད་འཇུག་ཀྱང་རུང་། །བུད་མེད་སྐྱེས་པ་ཕྲད་ན་ནི། །དགེ་འདུན་ལྷག་མའི་རལ་གྲི་ཡིས། །
རང་གི་མགོ་ནི་གཅོད་པར་བྱེད། །ཆུ་ཚིགས་བྱིན་སོགས་མདོར་བསྡུ་ན། །ཆུང་མ་རྣམ་པ་
བདུན་དུ་བརྗོད། །མཛའ་ན་མོ་བཅུ་དེ་དག་གི །མཚན་ཉིད་ཡང་དག་བཤད་པར་བྱ། །ཆུ་
ཡིས་རབ་ཏུ་བྱིན་པ་ཡི། །དོན་ལ་དེ་མིང་རབ་ཏུ་བཏགས། །བུད་མེད་གང་ཞིག་ནོར་གྱིས་
ཉོས། །རིན་ཆས་ཉོས་ཞེས་དེ་ལ་རིག །རྒྱལ་པོའི་རྒྱལ་མཚན་དང་ནི་མགོས། །ཕྲོགས་པ་
བཙན་ཕྲོགས་ཞེས་སུ་བརྗོད། །ངས་ཁྱོད་ཉེ་གནས་བྱའོ་ཞེས། །ཟེར་བ་དང་སམ་འདུས་པ་
-282



འདུལ་བ་མེ་ཏོག་ཕྲེང་རྒྱུས།
ཡིན། །ཟས་དང་གོས་ཀྱི་རྒྱུ་མཚན་གྱིས། །ཞུགས་པ་གོས་ཟས་ཀྱིས་འཚོ་ཡིན། །གང་ཁྱོད་
ནོར་དང་ང་ཡི་ནོར། །དེ་ཡི་མཉམ་སྲོག་འཚོ་བྱ་ཞེས། །དེ་སྐད་བརྗོད་ནས་ཞུགས་པ་གང་།
ཁ་དུམ་པ་ཞེས་བྱ་བའོ། །སྐད་ཅིག་ཙམ་ཞིག་རྟག་ཏུ་མིན། །དེ་ལ་ཐང་འགའ་འཕྲད་ཅེས་བྱ།།
རྣམ་པ་བདུན་པོ་འདི་དག་ནི། །སླར་ཡང་སོ་སོའི་དབྱེ་བར་འདོད། །འཐབས་པའི་མོད་དང་
འཐབས་པའི་འོག །དུམ་པ་བཅད་པ་རྣམ་པ་གསུམ། །རྡེའུ་གསུམ་ནི་གཏོར་བ་དང༌། །ཆུང་
མ་མ་ཡིན་པར་ནི་བསྒྲགས། །ཆོ་ག་རབ་ཏུ་གཏང་བ་དང་། །དེ་བཞིན་དྲིལ་བུ་བསྒྲགས་པའོ།།
དང་པོ་རྣམ་པ་གསུམ་པོ་ལ། །བྱེ་བ་ཉེ་བར་སྡུམ་བྱེ་ན། །གཅིག་གཉིས་གསུམ་ལ་རིམ་པ་
བཞིན། །ཉེས་བྱས་སོགས་པར་འགྱུར་བ་ཡིན། །བཞི་པ་དང་ནི་ལྔ་པ་གཉིས། །དྲུག་སྟེ་
གསུམ་ལ་སྦོམ་པོ་ཡིན། །བདུན་པ་བསྡུམས་བྱས་བརྟུལ་ཞུགས་ཅན། །དགེ་འདུན་གྱི་ནི་
ལྷག་མ་ཐོབ། །འདི་རུ་མཛའ་མོར་འདོད་པ་ནི། ཁྱོ་ནི་ཤིའམ་གཞན་སོང་ཚེ། །མ་ཡི་འབད་
པས་བསྲུངས་བ་ནི། །མ་ཡིས་བསྲུངས་ཞེས་བརྗོད་པ་ཡིན། །དེ་བཞིན་ཕ་དང་གྱོས་སྒྲུག་
དང༌། །ཕ་དང་མ་ཡི་རང་རིག་སྐྱེས། །དེས་བསྲུངས་དེ་ནི་སླར་ཡང་ནི། །ཉེ་དུས་བསྲུངས་
ཞེས་བརྗོད་པ་ཡིན། །ཕ་དང་ཁྱོ་ནི་མེད་པ་ན། །མིང་པོས་ཡོངས་སུ་བསྲུངས་པའམ། །ཕུ་མོ་
ནུ་མོ་ཡིས་ཀྱང་བསྲུངས། །སྤུན་ཟླས་བསྲུངས་ཞེས་བརྗོད་པ་ཡིན། །བྲམ་ཟེ་མོའམ་རྗེ་
རིགས་མོས། །བསྲུངས་པ་རིགས་ཀྱིས་བསྲུངས་པ་ཡིན། །བདེ་ས་ལའམ་ཀོ་ས་ལའི། །རྒྱུད་
ཀྱིས་བསྲུངས་པ་རུས་ཆགས་བསྲུངས། །ཆོས་སྤྱོད་བརྟུལ་ཞུགས་ཅན་དག་གི །འཁྲུག་མེད་
མར་ནི་ཤེས་བྱ་སྟེ། །རྣམ་པ་བཅུ་པོ་འདི་དག་ནི། །མཛའ་ན་མོ་ཞེས་ཤེས་པར་བྱ། །གང་
འདིར་མཛའ་ན་མོར་གསུངས་དང་། །བཞི་པ་ལ་སོགས་ཆུང་མ་རྣམས། །ཐམས་ཅད་དུ་ནི་
སྡུམ་བྱེད་པ། །དགེ་འདུན་ལྷག་མར་ངེས་པར་བསྟན། ཁྱེའུ་འམ་ནི་བུ་མོ་འདི། །ཅི་ཡི་ཕྱིར་ན་
ཁྱིམ་མི་བྱེད། །དེ་སྐད་ལ་སོགས་སྨྲ་བ་ཡི། །དགེ་སློང་གིས་ནི་ཉེས་བྱས་འཐོབ། །རང་གི་དོན་
-283



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དུ་ཁང་པ་ནི། །གསོལ་བ་ལ་སོགས་ལས་ཀྱི་ནི། །ཚད་སོགས་ཡོན་ཏན་ལྡན་པར་བྱ། །
གཞན་དུ་དགེ་འདུན་ལྷག་མར་འགྱུར། །གང་དུ་ཉམ་ང་མེད་སྤྱོད་པ། །སྤྱོད་ལམ་རྣམ་བཞི་
རུང་བ་ནི། །འདུག་དང་འཆག་དང་ཉལ་བར་གྲགས། །བཞི་པ་ལངས་པ་ཉིད་ཡིན་ནོ། །ཆུར་
ནི་བདེ་བར་གཤེགས་པ་ཡི། །མཐོ་ནི་བཅུ་དང་གཉིས་ཡིན་ནོ། །ཞེང་དུ་དེ་ཉིད་བདུན་ཡིན་
ཏེ། །དེ་དག་དེ་ཡི་ཚད་དུ་གསུངས། །བདེ་བར་གཤེགས་པའི་མཐོ་ཡི་ཚད། །གང་གསུངས་
མཁས་པས་ཤེས་པར་བྱ། །འབྲིང་ཚད་མི་ཡི་ཁྲུ་དག་ནི། །ཕྱེད་དང་གཉིས་ནི་ཡོད་པ་ཡིན། །
འབྲིང་ཚད་སྐྱེས་བུ་ཡི་ནི་ཁྲུ། །བཅོ་བརྒྱད་ཆུང་ནི་ཡོད་པ་ཡིན། །ཞེང་དུ་ཕྱེད་དང་བཅུ་གཅིག་
ནི། ཁང་པའི་ཚད་དུ་གསུངས་པ་ཡིན། །སྦྲུལ་དང་སྡིག་པ་ཏྲེ་བུ་ཀ །ཏྲེ་ལ་རྟ་སོགས་ཀྱིས་མི་
རུང་། །རྩོད་བཅས་ལམ་དང་ཤིང་དྲུང་དང་། །ལྷ་རྟེན་རྒྱལ་པོའི་ཕོ་བྲང་མཐའ། །ཆུ་དང་
གཡང་ས་ཁྲོན་པའི་དྲུང་། །བརྩམ་དུ་རུང་བ་མ་ཡིན་ནོ། །སྐྱོན་ནི་འདི་དག་མེད་པ་རུ། །
རིགས་པ་ཡི་ནི་ཁང་པ་བྱ། །བཀའ་ཡིས་མ་གནང་བ་དག་དང་། །གཞི་མི་རུང་དང་བརྩམ་མི་
རུང་། །མ་བསྟན་རྩོད་པ་དང་བཅས་སུ། །བྱེད་ན་དགེ་སློང་སྦོམ་ལྟུང་ཐོབ། །སྐྱོན་ཀུན་གྱིས་
ནི་རབ་སྨད་པར། །དགེ་འདུན་ལྷག་མར་གྱུར་པ་སྟེ། །སྐྱོན་རྣམས་ཀུན་དང་བྲལ་བ་ཡི། །ས་
གཞིར་རྗེས་སུ་བསྔགས་པ་ཉིད། །ལས་དང་པོ་དང་དེ་བཞིན་སྨྱོས། །འཁྲུགས་དང་ནད་ཀྱིས་
ངས་པ་ཡིས། །བྱེད་ཀྱང་འདི་ལས་འབྱུང་བ་ཡི། །ལྟུང་བ་ཡོད་པ་མ་ཡིན་ནོ། །གཙུག་
ལག་ཁང་ནི་བདག་བཅས་ལའང་། །ཚད་དང་ཆོ་ག་འདི་ཉིད་དེ། །ཆེན་པོ་ཉིད་ཀྱི་ཚད་དུ་ནི།།
ནོར་གྱིས་འདིང་ནི་ཤེས་པར་བྱ། །གཞི་མེད་པའམ་བག་ཙམ་གྱིས། །སྡོམ་བརྩོན་ཉམས་པར་
འདོད་ཕྱིར་ནི། །ཕས་ཕམ་པ་ཡིས་སྨད་ན་ནི། །གཉིས་ཀ་དགེ་འདུན་ལྷག་མར་ཤེས། །གང་
ཞིག་ཅུང་ཟད་བདེན་པར་སྨྲ། །འདི་ནི་བག་ཙམ་ཡང་དག་གྲགས། །རྒྱུ་མཚན་མེད་པ་གཞི་
མེད་ཡིན། །བག་ཙམ་ཉིད་རབ་བསྟན་པ་ནི། །རབ་དང་བློ་ལྡན་དགེ་སློང་མ། །ཨུཏྤལ་གདུངས་པ་
-284



འདུལ་བ་མེ་ཏོག་ཕྲེང་རྒྱུས།
མདོག་ཅན་ཞེས་བྱ་བྱུང་། །རྫིང་བུ་རབ་ཞི་ཞེས་པའི་འགྲམ། །གྱད་ནོར་ཅན་ཡོད་ཉེ་བར་
འོངས། །དེ་དང་ཧ་ཅང་མི་རིང་བར། །ས་ལས་སྐྱེས་དང་མཛའ་བོ་གནས། །དེར་ནི་ཆུ་
འཐུངས་འོངས་པ་ཡི། །རི་དྭགས་རི་དྭགས་མོ་སྤྱོད་མཐོང་། །དེ་མཐོང་ས་ལས་སྐྱེས་ཀྱིས་ནི།།
མཛའ་བོས་མཛའ་བཤེས་ལ་དྲིས་པ། །མི་ཚངས་སྤྱོད་དང་དགེ་སློང་དང་། །དགེ་སློང་མ་ཡང་
མཐོང་ངམ་ཅི། །དེ་ཡིས་མཐོང་ངོ་ཞེས་སྨྲས་ཏེ། །བག་ཙམ་འདི་ཙམ་ལས་བྱུང་བས། །གྱད་
ནོར་བདག་གིས་བརླག་བྱ་ཞེས། །དེ་ཡིས་ཁྲོས་ནས་སྨྲས་པར་ཟད། །དེ་ལ་སོགས་པས་ཀུན་
བསླང་བའི། །བག་ཙམ་གྱིས་ནི་བྱེ་བྲག་དག །ཡིད་གཅུགས་དམན་པ་དག་གིས་ནི། །དྲན་
པར་བྱ་ཕྱིར་གསུངས་པ་ཡིན། །བཞམས་ཏེ་བསྒོ་སོགས་ཆོ་ག་ཡིས། །ལན་གསུམ་བར་དུ་
བཟློག་ན་ཡང་། །མི་ཉན་དགེ་འདུན་མཐུན་འབྱེད་ན། །དགེ་འདུན་གྱི་ནི་ལྷག་མ་ཐོབ། །
གསོལ་བ་མ་གཏོགས་བཟློག་པའི་ཚིག །བཞམས་ཏེ་བསྒོ་བ་ཞེས་བྱ་སྟེ། །ཚེ་ལྡན་ཁྱོད་
འདིར་མཆོག་གཅིག་ལ། །འདི་མ་བྱེད་ཅེས་རྒྱས་པར་ནི། །བཞམས་ཏེ་བསྒོ་བས་མ་གཏང་
ན། །ལས་ཀྱིས་དེ་ལ་བཀའ་བསྒོ་བྱ། །དེ་ནས་གསོལ་དང་བཞི་ལས་ཏེ། །བྱིས་གང་ང་ཡི་
གྲོགས་བྱེད་པ། །མཆོག་གཅིག་བརྗོད་པ་གཅིག་པ་ལས། །དབྱེ་བ་རྣམ་པ་གཉིས་སུ་གནས།།
ཐ་དད་དབྱེ་བ་ཡང་ན་འདིར། །རྣམ་པ་བཅུ་བཞི་དག་ཏུ་བཞེད། །ཆོས་ལ་ཆོས་མ་ཡིན་བརྗོད་
དང༌། །ཆོས་མིན་ལ་ཡང་ཆོས་སུ་བརྗོད། །འདུལ་བ་དང་ནི་འདུལ་མིན་ཉིད། །བཞི་པོ་དེ་
ལ་སོགས་པ་བརྗོད། །འདི་ལ་དབང་བྱེད་མཁས་པ་ཡིས། །འགྱེད་པ་དང་ནི་མི་གདམས་
དང་། །ལྟུང་བ་དང་ནི་བྱ་བ་སྟེ། །རྣམ་པ་བཞིར་ནི་ཤེས་པར་བྱ། །སྣ་ཚོགས་རྩོད་དང་ཚོགས་
པ་མེད། །དགེ་འདུན་བསམ་པ་ཐ་དད་པའོ། །རྐྱེན་ལ་སོགས་པས་འབྱུང་བ་སྟེ། །རྩོད་པ་ཡི་
ནི་དབང་བྱས་བརྗོད། །ཀུན་ནས་ཉོན་མོངས་པས་ལྟུང་བ། །ཕན་ཚུན་དུ་ནི་མི་གདམས་པ། །
དེ་ནི་རྩོད་པ་ལས་བྱུང་བ། །མི་གདམས་པ་ཞེས་བྱ་བར་གྲགས། །ལུས་དང་ངག་ཡིད་ཀྱིས་ཕྱེ་མ
-285



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནབ། །དེ་ལྟར་ཐ་དད་གཅིག་དང་ནི། །རྣམ་པ་གཉིས་དང་རྣམ་པ་གསུམ། །ལྟུང་བ་ཕྱོགས་
ཙམ་བརྗོད་པ་ཡིན། ཁྱིམ་གཅིག་དགེ་སློང་བུད་མེད་དང་། །གལ་ཏེ་མི་ཤེས་ལྷན་ཅིག་ཉལ།།
ནུབ་གསུམ་བསྙེན་པར་མ་རྫོགས་དང་། །གནས་གཅིག་འདི་ནི་ལུས་ཀྱིའོ། །བུད་མེད་དག་
ལ་རྐང་པ་ནི། །ལྔའམ་དྲུག་གིས་ཆོས་སྟོན་ན། །མ་བསམས་པར་ནི་ལྷག་པའི་ཚིག །སྨྲས་པ་
ལ་ནི་ངག་གིར་བརྗོད། །གསོ་སྦྱོང་དུས་ཚེ་དྲིས་ན་ཡང་། །སྐྱོན་ཡོད་སྨྲ་བར་མི་བྱེད་ན། །དེ་
ལ་ཡིད་ཀྱི་ལྟུང་བ་ནི། །ཉེས་བྱས་ཉིད་དུ་མཁས་པས་རྟོགས། །ལུས་དང་ཡིད་གཉིས་འབྲེལ་
བ་ནི། །ཡང་དག་བསམས་ནས་སྲོག་གཅོད་དང་། །མ་བྱིན་ལེན་དང་ཆང་འཐུང་སོགས། །
བསྟེན་པ་ཉིད་ལའང་འདོད་པ་ཡིན། །ཡང་དག་བསམས་ནས་ལྔ་དང་ནི། །དྲུག་ཙམ་སྨྲས་པ་
ལྷག་པར་བརྗོད། །ངག་དང་ཡིད་ལས་གྱུར་པ་དེ། །བརྫུན་སྨྲ་སོགས་ལའང་འདོད་པ་ཡིན།།
བརྡེག་ཅེས་ཀུན་ནས་བསམས་ནས་ནི། །བརྗོད་དེ་ལུས་ཅན་ལ་བརྡེག་ན། །འདི་ནི་ལུས་དང་
ངག་ཡིད་ཀྱི། །བྱ་བ་རྣམ་པ་གསུམ་པ་ཅན། །དགེ་སློང་ལ་ནི་མི་དགེ་བས། །ལྟུང་བར་འགྱུར་
གྱི་སེམས་དགེ་ན། །མཆོད་རྟེན་སྐུ་ལས་སྐྱེས་པ་ལ། །རྩྭ་སྔོན་གཅོད་པར་བྱེད་བཞིན་དུ། །ཇི་
ལྟར་དགེ་བའི་སེམས་ཀྱིས་ནི། །སྟོན་པ་ལ་ནི་མཆོད་འདོད་པས། །མེ་ཏོག་ཕྲེང་བ་སྤེལ་བའི་
ཕྱིར། །འཐོག་པ་དེ་ལ་དེ་ཙམ་མིན། །མ་བསམས་ཐུབ་པའི་བསླབ་པའམ། །དགེ་འདུན་ནང་
ཁྲིམས་དྲལ་གྱུར་ན། །ལུང་མ་བསྟན་པར་གསུངས་པ་སྟེ། །ལྟུང་མེད་དག་པ་ནམ་ཡང་མིན།།
ཡང་དག་བསམས་ནས་འདས་ན་ནི། །མི་དགེ་བ་ཉིད་ཁོ་ནར་འགྱུར། །འདི་ནི་རྗེས་སུ་མ་
གནང་ཡང་། །སྐབས་འོངས་ཞར་ལ་བརྗོད་པ་ཡིན། །དེ་ལྟར་རྣམ་པ་དུ་མ་ཡི། །ལྟུང་བ་སོ་
སོའི་སྒོ་ནས་འདིར། །རྩོད་པའི་དབང་དུ་བྱས་པ་ཡི། །ལྟུང་བ་འདི་ནི་མཁས་པས་གསུངས། །
གསོལ་བ་ལ་སོགས་ལས་འདི་དག །རུང་བ་མིན་ཞེས་སྨྲ་བ་རྣམས། །རྩོད་པ་དང་ནི་འཐབ་
མོ་ཡང་། །བྱ་བའི་ཡང་ནི་རྒྱུ་རུ་འདོད། །དགེ་འདུན་འབྱེད་པར་གང་བརྩོན་པའི། །བློ་ཆུང་ཟེ
-286



འདུལ་བ་མེ་ཏོག་ཕྲེང་རྒྱུས།
གིས་ནི་ཉེས་བྱས་ཐོབ། །བཞམས་ཏེ་བསྒོས་ཀྱང་མི་གཏོང་ན། །ཉེས་བྱས་ཉིད་དུ་རྣམ་པར་
གཞག །དང་པོ་ཉིད་དུ་གསོལ་བའི་ལས། །བརྗོད་ཚེ་མི་གཏོང་སྦོམ་པོ་ཉིད། །བརྗོད་པ་
གཉིས་ལའང་དེ་ཡིན་ཏེ། །མཐར་ནི་དགེ་འདུན་ལྷག་མ་ཉིད། །སྔ་མའི་བརྗོད་པ་གཉིས་ལ་
ནི། །སྦོམ་པོའོ་དེ་རྗེས་དེ་ལ་ནི། །གསུམ་པ་དགེ་འདུན་ལྷག་མ་སྟེ། །དེ་ལྟར་འདི་ནི་ལེགས་
པར་བརྟག །གང་ཡང་དེ་རྗེས་འབྲང་བ་ཡི། །དགེ་སློང་སྡིག་ཏོ་ཅན་རྣམས་ཀྱང༌། །བཞམས་
ཏེ་བསྒོ་སོགས་ཆོ་ག་ཡི། །སྔར་བཞིན་འདི་དག་ཀུན་ལའང་འགྱུར། ཁྱིམ་སུན་འབྱིན་པ་ཡིས་
ནི་གཞན། །སུན་འབྱིན་པ་ནི་རྣམ་གཉིས་གསུངས། །གཅིག་ནི་འགོགས་པས་ཡིན་ཏེ་གཞན།།
གཉིས་པ་ཡང་ན་ལོངས་སྤྱོད་ཀྱིས། །འགྲོགས་པ་བུད་མེད་ལྷན་ཅིག་ཏུ། །རྩེ་འཇོ་འཕྱར་
གཡེང་ལ་སོགས་བསྟེན། །ལོངས་སྤྱོད་མེ་ཏོག་འབྲས་བུ་དང་། །བཟའ་བཏུང་ལ་སོགས་
ལྷན་ཅིག་བྱེད། །མིག་རྣ་ཡིད་སོགས་ཤེས་པ་ཡི། །མཐོང་བ་ལ་སོགས་རྣམ་གསུམ་འདོད། །
བཞམས་བསྒོ་ལ་སོགས་རིམ་བྱས་ཀྱང༌། །མི་གཏོང་སྔར་བཞིན་ཉེས་སོགས་ལྟ། །བཀའ་བློ་
མི་བདེ་བས་ཀྱང་ནི། །དགེ་འདུན་ལྷག་མའི་ལྟུང་བར་བསྟན། །བཀའ་བློ་མི་བདེ་ཕན་རྣམས་
ལ། །བརྗོད་རུང་མ་ཡིན་ཚིག་སྨྲའོ། །ཕས་ཕམ་ལ་སོགས་གང་ཞིག་བསླབ། །དེ་ནི་བསླབ་
པའི་གཞི་ཞེས་བྱ། །ཉེར་བསྟན་འདུལ་བར་གང་གསུངས་པ། །འདི་ལ་ཆོས་ལྡན་དགེ་སློང་
རྣམས། །གང་ཞིག་སྟོན་པའི་བཀའ་ལ་གཏོགས། །ཆོས་མཐུན་རྣམས་ཀྱི་ངེས་པར་བསྒོ། །
བཞམས་ཏེ་བསྒོ་བ་ལ་སོགས་ལ། །མི་གཏོང་སྔར་བཞིན་ཉེས་བྱས་སོགས། །བཅུ་གསུམ་
འདི་དག་དགེ་འདུན་ལས། །ལྡང་ཕྱིར་དགེ་འདུན་ལྷག་མའོ། །ཕྱི་མ་བཞི་ནི་གསུམ་གྱིས་ཏེ།།
སྔ་མ་དགུ་ནི་གཅིག་ཅར་དུ། །མཚོན་པ་ཙམ་དུ་སྦྱར་བ་ཡིས། །དགེ་འདུན་ལྷག་མར་ངེས་
པར་བསྟན། །
མ་ངེས་པ་ཡི་ཆོས་གཉིས་ནི། །འདུལ་བ་ལས་གསུངས་རབ་ཏུ་བརྗོད། །དགེ་པ
-287



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སློང་འཆར་ཀས་སྲེད་མ་དང་། །ལྷན་ཅིག་ཉེར་གནས་རེག་པ་ལས། །མགོན་པོས་དགེ་འདུན་
ཚོགས་དབུས་སུ། །མ་ངེས་དང་པོའི་ཆོས་བཅས་མཛད། །དབེན་གནས་དགེ་སློང་གཅིག་པུ་
ཞིག །བུད་མེད་གཅིག་དང་འདུག་བྱེད་ན། །འདོད་བསྟེན་རུང་ངམ་མི་རུང་ཡང་། །མ་ངེས་
གཉིས་པོའི་ཆོས་སུ་བརྗོད། །གང་དུ་གཞན་མེད་འདི་དབེན་ཏེ། །སྐྱབས་ཡོད་ཀྱིས་ཀྱང་རྣམ་
པ་ནི། །རྩིག་པ་རིབ་མ་མུན་པ་དང་། །ཡོལ་བ་ཐིབས་པོ་ཞེས་བྱ་ལྔ། །གནས་སུ་འགྲོ་དང་
འདུག་པའམ། །ཉལ་བ་ལ་སོགས་གང་བྱས་ཀྱང་། །དད་པ་ཅན་གྱིས་ཚིག་གིས་ནི། །དགེ་
སློང་དེ་ནི་ལྡང་བར་འོས། །ཡང་ན་དེ་དག་འགྲོ་ལ་སོགས། །ཅུང་ཟད་ཙམ་ཡང་མ་རྟོགས་ན།།
དེ་ཡི་ངོ་བོ་ཤེས་བྱའི་ཕྱིར། །གསོལ་བའི་ཆོ་ག་སྔོན་འགྲོས་བྱིན། །རབ་ཏུ་བྱུང་དང་བསྙེན་
རྫོགས་དག །དེ་ཡིས་གཞན་ལ་ནམ་ཡང་ནི། །གནས་བཅའ་བ་ཡང་མི་སྦྱིན་ཏེ། །གཞན་དང་
ལྷན་ཅིག་འཆག་པའང་མིན། །འདུག་སྟན་ལ་སོགས་གཅིག་མི་བྱ། །དེ་ལ་ཆད་འདི་མ་ཤིའི་
བར། །ལྟུང་བ་ཡོངས་སུ་མ་ཆོད་ཕྱིར། །འདི་དག་མ་ངེས་ཆོས་ཞེས་བརྗོད། །
དེ་ལྟར་མ་ངེས་ཆོས་གསུངས་ནས། །དེ་ལས་ཇི་ལྟར་ལྡང་བ་དང་། །གང་ཟག་
ལྷག་མ་མང་པོ་ཡི། །མདུན་དུ་རབ་གནས་མཆོག་གིས་སོ། །ཞག་བཅུ་འདས་པར་དགེ་སློང་
གིས། །ཆོས་གོས་མ་བརྟགས་འཆང་ན་ནི། །སྤང་བའི་ལྟུང་བྱེད་ས་རྡུལ་གྱིས། །མགོ་བོ་
གཡོགས་པར་བྱེད་པ་ཡིན། །ཆོས་གོས་དྲུབས་དང་ཚོན་བསྒྱུར་བ། །ཆོས་གོས་ཟིན་པར་གྱུར
པ་ན། །ཆོས་གོས་འཛིན་པར་ཁས་ལེན་པ། །འདི་ནི་བློ་ཡིས་ཁས་བླང་ངོ༌། །མུ་བཞི་ཅན་ལ་
འདིར་བརྟག་པ། །སྲ་བརྐྱང་དབྱུང་བ་བྱས་ནས་ནི། །ཆོས་གོས་མ་ཟིན་པར་ནི་མིན། །དེ་ལ་
སོགས་པས་རྣམ་པར་བཞག །བལ་གོས་ཤ་ན་ཉི་འོག་དང་། །རས་གོས་དང་ནི་ཟར་མ་དང་།།
ཀོ་ཏམ་པ་དང་དུ་ཀུ་ལ། །ཆོས་གོས་རྒྱུ་ནི་རྣམ་པ་བདུན། །སྤང་བར་འོས་པ་མི་སྤོང་དང༌། །
།
ལྟུང་བ་བཤགས་བཤགས་པར་མི་བྱེད་ན། །གལ་ཏེ་ཕྲན་ཚེགས་དེ་འདྲ་ཡང་། །ནུབ་གཅིག་བྲལ་བར་
-288



འདུལ་བ་མེ་ཏོག་ཕྲེང་རྒྱུས།
མི་བྱེད་པ། །རིགས་ཚིགས་གསུམ་པོ་འདི་ལས་ནི། །གཅིག་མ་ཚང་བར་མ་ཡིན་ཏེ། །འདི་
དག་མ་ལུས་བྱས་ནས་ནི། །ལྟུང་བ་མེད་པར་གསུངས་པ་ཡིན། །གང་ཡང་ལྷུང་བཟེད་དྲ་བ་
སོགས། །ཉེ་བར་བསགས་ནས་དེར་ཡང་ནི། །དེ་ཚེ་གཞན་སྐྱེལ་བཤགས་མི་བྱེད། །སྤང་
བའི་ལྟུང་བ་ཉིད་དུ་འགྱུར། །གང་འདིར་ཟད་བྱེད་ལྟུང་བ་ནི། །ངེས་པར་སྤངས་ནས་བཤགས་
བྱ་སྟེ། །གང་ཕྱིར་གང་གིས་ངན་སོང་དུ། །ལྟུང་ཕྱིར་ལྟུང་བའི་མིང་དུ་བཏགས། །ཆོས་གོས་
གསུམ་གྱི་གནས་བྱ་སྟེ། །ཕྱི་རོལ་འདི་དག་མེད་པར་མིན། །གཞན་དུ་དགེ་སློང་ཉེས་བྱས་
འགྱུར། །དགེ་འདུན་གྱིས་གནས་མ་གཏོགས་ས། །གནས་གཅིག་གཉིས་དང་མང་པོ་ཡིས། །
གྲོང་ནི་འོབས་ཀྱིས་བསྐོར་བ་དང་། །རྩིག་པ་རིབ་མའི་ཁོངས་སུ་ཆུད། །ཉེར་སྤྱོད་གཅིག་དང་
ཐ་དད་པའོ། །ཉེར་སྤྱོད་སྤོང་བ་སྐྱེད་མོས་ཚལ། །ལྷ་ཡི་གནས་ལ་སོགས་པའོ། །འདི་ལ་ཐུན་
མོང་གཅིག་ཉིད་དེ། །ཐ་དད་སྣ་ཚོགས་ཉེར་སྤྱོད་ཉིད། །རྒྱུན་སྲང་གཅིག་ནི་བཏོད་པ་དག །
གནས་གཅིག་པ་ཞེས་བརྗོད་བྱ་སྟེ། །གདོལ་པ་རི་ཁྲོད་པ་ལ་སོགས། །རིགས་གཅིག་པ་ཡི་
གནས་བཞིན་ནོ། །རིགས་གཉིས་གང་དུ་བྲམ་ཟེ་དང་། །གདོལ་པ་གནས་པ་གནས་གཉིས་
བརྗོད། །སྣ་ཚོགས་རྒྱུན་སྲང་བཏོད་པ་ལ། །མང་པོ་བར་ནི་རབ་ཏུ་གྲགས། །ཉེར་སྤྱོད་ནང་
གི་མ་ལུས་དང་། །དེ་ཡི་ཕྱི་རོལ་འདོམ་གང་ཡིན། ཁྱིམ་བྱ་འཕུར་ཆགས་ཙམ་དག་གམ། །
གང་དུ་འཐག་འཚེད་ལ་སོགས་ཚད། །རིགས་དང་ཚོང་ཁང་ཚོང་འདུས་དང་། ཁང་ཐོག་
གཡུལ་ས་མུ་སྟེགས་གནས། །གྲུ་དང་ཤིང་ལྗོན་ཤིང་རྟ་དང༌། །ཀུན་དགའ་ར་གཅིག་སྣ་
ཚོགས་སྤྱོད། །སྤུན་རྣམས་མ་ཕྱེ་བ་དང་ནི། །སྐྱེས་བུ་གཅིག་གི་ཡང་ནི་རུང་། །ཇི་ལྟར་རིགས་
པར་གསུངས་ཉིད་ཀྱིས། །དེ་ཡི་ཉེར་སྤྱོད་གཅིག་པ་ཡིན། །འདི་ཡི་ཉེར་སྤྱོད་སྔ་མ་ལྟར། །
ཉེར་སྤྱོད་སྣ་ཚོགས་པ་ཡང་ནི། །གང་དུ་འདི་དག་གི་ནི་སྒོ། །ཐ་དད་པའམ་ཐུན་མོང་བརྗོད།།
མང་པོ་ཡང་ནི་རིགས་བཞིན་དུ། །ཚོང་ཁང་ལ་སོགས་འདོད་པ་ཡིན། །ཉེར་སྤྱོད་ཚུལ་ནི་མ་
-289



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལུས་པ། །གཅིག་དང་སྣ་ཚོགས་དག་ཏུ་དབྱེ། །ཉེར་སྤྱོད་གཅིག་དང་སྣ་ཚོགས་སུ། །མུ་
སྟེགས་ལྟ་བས་ཕྱེ་བ་སྟེ། །གང་དུ་ཕྱི་རོལ་སྤྱོད་པ་ཡིས། །གནས་པ་གཡང་གཞི་ཅན་ལ་
སོགས། །འཁོར་ལོས་སྤྱོད་པ་ལ་སོགས་ཁྱིམ། །ཐུན་མོང་སྔར་གྱི་ཁྱིམ་ཀུན་ཏེ། །གང་དུ་ཕྱི་
རོལ་རྔ་ཟླུམ་དང་། །གླིང་བུ་ལ་སོགས་འགྲེམས་པའོ། །ཕན་ཚུན་ཡལ་ག་མ་བྲལ་ན། །ཤིང་
སྡོང་ཀུན་སྤྱོད་གཅིག་ཡིན་ཏེ། །ཕྱི་རོལ་ཉེ་འཁོར་ཕྱེད་གྲིབ་བམ། །གང་དུ་ཐིགས་པས་
སླེབས་པའོ། །གང་དུ་ཉེར་སྤྱོད་གཅིག་པ་དེར། །ཆོས་གོས་གསུམ་ནི་ཉེར་བཞག་ནས། །
གཞན་དུ་དགེ་སློང་ཉལ་གྱུར་ཀྱང་། །ལྟུང་བ་བསྐྱེད་པར་འགྱུར་མ་ཡིན། །ལྷ་རྟེན་དག་ལ་
སོགས་པ་ཡི། །ཐུན་མོང་སྒོ་དྲུང་དག་ཏུ་གོས། །སྦས་ནས་གཞན་དུ་འདུག་ན་ཡང་། །ཟད་
བྱེད་ལྟུང་བ་ལྡན་མ་ཡིན། །འདོམ་ནི་བཞི་བཅུ་རྩ་དགུའི་བར། །ཆོས་གོས་གསུམ་དང་གཞི་
གཅིག་ཏུ། །ཉེར་སྤྱོད་དག་ཏུ་སོང་བ་ན། །འདུག་འགྲེང་འབྲལ་བ་མ་ཡིན་ནོ། །ཆོས་གོས་
ཡང་དག་ཡོད་ན་ཡང་། །གཞན་དག་བསྒྲུབ་པར་འདོད་པ་ཡིས། །བྱིན་གྱིས་མ་བརླབས་མ་
བརྟགས་པར། །ཟླ་བ་ལས་ལྷག་གཞག་མི་བྱ། །སྨིན་དྲུག་ནས་ནི་ཁྲ་ཡི་བར། །དུས་ཀྱི་གོས་
ནི་རྣམ་པར་སྤྱད། །དེ་ལས་གང་ལྷག་དུས་མིན་ཏེ། །ཉེ་དུ་སོགས་ལ་ཡིད་བརྟན་བྱ། །དུར་
ཁྲོད་པ་དང་མི་ཤེས་དང་། །ཤེས་པ་ཉིད་ཀྱིས་ཆོས་གོས་དང་། །སོང་དང་སོང་བ་མ་ཡིན་དང༌།།
ཕྱག་དར་ཁྲོད་ནི་ལྔ་པ་ཡིན། །དུར་ཁྲོད་པ་ནི་དུར་ཁྲོད་སྤྱོད། །སྦྱིན་པོ་མི་ཤེས་ཤེས་པ་ཉིད། །
སོང་བ་རོ་ཡི་གོས་ལ་སོགས། །ཕྱག་དར་ཁྲོད་ནི་བོར་བའོ། །རྡུལ་གྱིས་སྦགས་དང་དགོན་པ་
དང་། །སྲུང་པོར་མེ་ཡིས་ཚིག་པ་དང་། །མི་གཙང་གིས་གོས་ཕྱག་དར་ཁྲོད། །རྣམ་པ་ལྔར་ནི་
ཤེས་པར་བྱ། །མེ་ཡིས་ཚིག་དང་ཆུ་ལ་བོར། །དེ་བཞིན་ཕ་མས་བྱིན་པ་ཉིད། །བྱི་བའི་སོ་
ཡིས་འཆོས་པ་དང་། །དེ་བཞིན་བེའུས་ཟོས་པའོ། །གསར་པ་དང་ནི་ལོངས་སྤྱོད་བཟོད། །
ཆོས་གོས་རྣམ་པ་གཉིས་སུ་འདོད། །དེ་ཡི་ཆོ་ག་ཇི་སྐད་བཤད། །དེ་བཞིན་འདིར་ནི་མངོན་
-290



འདུལ་བ་མེ་ཏོག་ཕྲེང་རྒྱུས།
པར་བརྗོད། །གསར་པའི་གོས་ལ་འདི་བྱ་སྟེ། །ཐོག་མར་སྣམ་སྦྱར་ཉིས་རིམ་དྲུབ། །དེ་
བཞིན་དུ་ནི་གདིང་བ་སྟེ། །ཆོས་གོས་གཞན་ལ་ནམ་ཡང་མིན། །ཟླ་བ་བཞི་སོགས་ལོངས་
སྤྱད་པའི། །གོས་དེ་སྡོམ་བརྩོན་གྱིས་རྟོགས་ན། །སྣམ་སྦྱར་ལ་ནི་བཞི་རིམ་སྟེ། །གཞན་དག་
ལ་ནི་ཉིས་རིམ་བྱ། །དེ་ལས་ལྷག་པ་མི་སྦྱར་ཏེ། །རིམ་པ་དེ་ལ་སྦྱར་བྱ་ཡང་། །བཟོ་འཕྲོར་
གྱུར་ཏེ་བཞག་པ་ནི། །ཞག་བཅུའི་བར་དུ་རུང་བ་ཡིན། །སྣམ་སྦྱར་རྣམས་ཀྱི་ཚལ་བུ་ནི། །
སྣེལ་ཞི་བྱའོ་དགུ་ཚོགས་དགུ། །སྣམ་ཕྲན་ཉི་ཤུ་རྩ་ལྔའི་བར། །དེ་དག་དབྱེ་བ་ངེས་པར་
བསྟན། །གླེགས་བུ་ཕྱེད་དང་གསུམ་པ་གསུམ། །གསུམ་ནི་གླེགས་བུ་ཕྱེད་དང་བཞི། །ཐ་མ་
གསུམ་གསུམ་གླེགས་བུ་ནི། །ཕྱེད་དང་ལྔ་པར་བྱ་བ་ཡིན། །སྡེ་ཚན་གསུམ་པོ་འདི་དག་
གིས། །སྣམ་སྦྱར་ཞེས་བྱར་གསུངས་པ་སྟེ། །དེ་དག་ཚད་ནི་ངེས་བསྟན་པ། །དང་པོ་ཁྲུ་ནི་ལྔ་
དང་གསུམ། །ཐ་མ་ཕྱེད་དང་གསུམ་དང་ལྔ། །དེ་གཉིས་བར་ནི་བར་མ་ཡིན། །དེ་བཞིན་བླ་
གོས་ཉིད་དང་སྟེ། །ལྔ་དང་གསུམ་པར་གསུངས་པ་ཡིན། །གཉིས་ལྔ་གཉིས་ནི་བཞི་པ་དང་།།
ལྔ་པ་ཡང་ནི་མཐང་གོས་ཡིན། །གལ་ཏེ་དེ་དག་མ་འབྱོར་ན། །རྗེས་བཟུང་དོན་དུ་འཁོར་
གསུམ་ཁེབས། །སྤྱིར་ན་རང་བཞིན་ཚད་རྣམས་ལ། ཁྲུ་ཡི་ཚད་དུ་གཞག་པ་ཡིན། །ཤིན་ཏུ་
རིང་དང་ཐུང་བ་ལ། །ལུས་ཀྱི་ཚད་དུ་འདོད་པ་ཡིན། །དང་པོ་ཐ་མ་དག་དང་དབུས། །ཚལ་
བུའི་སྒོ་ནི་གསུམ་དུ་བརྗོད། །དེ་ཡི་སོར་ནི་བཞི་དང་གཉིས། །དེ་ཡི་བར་མ་རིམ་པ་བཞིན།
ཁྲུ་ཡི་ཚད་ལས་ཆུང་བ་ལ། །བྱིན་རླབས་ཡིད་བརྟན་མི་དགོས་སོ། །སྤུ་ཅན་ལ་ཡང་དེ་བཞིན་
ཏེ། །དེ་གྱོན་གྲོང་དུ་འཇུག་མི་བྱ། །དགེ་འདུན་ལྷན་ཅིག་ཟན་མི་ཟ། །མཆོད་རྟེན་ལ་ཡང་
ཕྱག་མི་བྱ། །འདི་ནི་སྦྱིན་བདག་གིའོ་ཞེས། །ཡོངས་སུ་བརྟགས་ནས་བཅང་བར་བྱ། །མ་
དྲས་ཆོས་གོས་གྱོན་ནས་ནི། །གྲོང་དུ་འཇུག་པར་མི་བྱ་སྟེ། །འཇུག་ན་ངེས་པར་དགེ་སློང་
དག །ཉེས་བྱས་འགྱུར་ཏེ་མེད་མ་གཏོགས། །མི་མཐུན་བྱེད་དང་འཁྲུག་ལོང་ཅན། །མུ་ཅོར་ལ
-291



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྨྲ་དང་གཏུམ་པོ་དང་། །འགྲོ་བར་འདོད་དང་འགྲོ་བ་ལ། །མཁས་པས་ཡིད་བརྟན་ཕྱིར་མི་
གཞག། །གལ་ཏེ་ཡིད་ཆེས་དགེ་སློང་ཞིག །ཆུ་ཡི་ཕ་རོལ་གནས་ན་ཡང་། །དེ་ཕྱིར་དེ་ལ་ཆོས་
གོས་ཀྱི། །ཡིད་བརྟན་བྱ་བར་གསུངས་པ་ཡིན། །གཞན་དེར་གནས་པའི་དགེ་སློང་དག །ཤི་
བར་ཤེས་ན་ཆོས་གོས་ནི། །སླར་ཡང་དགེ་སློང་གཞན་ཞིག་གི །མིང་གི་ཡིད་བརྟན་བྱ་བ་
ཡིན། །ཆོས་གོས་ཡིད་བརྟན་བྱ་བ་འདིར། །མི་རྟག་ལ་མིན་མངོན་སུམ་མིན། །དེ་བཞིན་
དགེ་ཚུལ་རྣམས་ལ་ཡང་། །ཆོས་གོས་ཡིད་བརྟན་བྱ་བ་མིན། །གང་དག་གཞན་གྱིས་གཏད་
ནས་ནི། །ཆོས་གོས་བྱིན་གྱིས་བརླབ་པ་ན། །དེ་ཤི་ན་ཡང་དགེ་སློང་དེས། །དགེ་འདུན་ལ་ནི་
དབུལ་བར་བྱ། །ཆོས་གོས་གང་བརྟགས་དེ་ཡི་མཐར། །སྣག་ཚྭ་ལ་སོགས་ཐིག་ལེ་བྱ། །བྱེ་
བྲག་བདག་གི་མཚན་མ་ཡང་། ཁྱད་པར་རྟོགས་པར་བྱ་བ་ཉིད། །བར་མ་ལས་ནི་ཡོ་བྱད་
དྲུག །དེ་ཉིད་ནད་གཡོག་ལ་བྱིན་ནས། །ཤི་བའི་ཡོ་བྱད་ལྷག་མ་ནི། །དགེ་འདུན་བསོད་
ནམས་འགྲུབ་ཕྱིར་བགོ །ཆོས་གོས་དྲས་པ་གསུམ་དང་ནི། །རྔུལ་གཟན་ཤམ་ཐབས་གཉིས་
གཉིས་ཏེ། །གཡན་པ་དགབ་དང་གདིང་བ་དང༌། །རས་ཆེན་དང་ནི་སྐྲ་བཟེད་དང་། །གདོང་
དང་ལག་པ་ཕྱི་བ་སྟེ། །འདི་དག་བཅུ་གསུམ་དབྱེ་བར་འདོད། །ཆོས་གོས་ལྷག་སོགས་ཡོ་
བྱད་རྣམས། །འཚོ་བའི་ཡོ་བྱད་བཅུ་གསུམ་པོ། །དགེ་སློང་ཆོས་གོས་རྣམས་ལ་ནི། །འཆང་
བའི་ཚུལ་ནི་འདི་ཡིན་ཏེ། །ངེས་པར་བྱིན་གྱིས་བརླབ་པ་དང་། །དེ་ལས་གཞན་པ་ཡིད་བརྟན་
བྱ། །རྔུལ་གཟན་མཐང་གོས་མེད་པར་ནི། །ཆོས་གོས་ཆེན་པོ་ལོངས་མི་སྤྱོད། །གང་ཕྱིར་
ལོངས་སྤྱོད་ཤེས་པ་ཡིས། །ཕལ་པ་ཡང་ནི་བགོ་བར་བྱ། ཁ་བསྒྱུར་འོས་པ་ཁ་བསྒྱུར་ཞིང་། །
དྲུབ་པར་འོས་པ་དྲུབ་པ་དང་། །བྱིན་རླབས་འོས་པ་བྱིན་གྱིས་བརླབ། །བརྟག་པར་འོས་པ་
ཡིད་བརྟན་བྱ། །སྔོན་པོ་བཙག་དང་ངུར་སྨྲིག་རྩི། །འདི་དག་རུང་བའི་ཚོན་གསུམ་སྟེ། །ཚོན་
ཆེན་དག་གི་ཆོས་གོས་ནི། ཁ་བསྒྱུར་བྱེད་པ་བཀག་པ་ཡིན། །རྒྱ་སྐྱེགས་ལེ་བརྒན་རྩི་དང་
-292



འདུལ་བ་མེ་ཏོག་ཕྲེང་རྒྱུས།
བཙོད། །རྨ་ཤིང་རྩི་དང་མཐོང་ཤིང་མཚལ། །སེན་ར་དང་གུར་གུམ་སྟེ། །འདི་དག་ཚོན་ཆེན་
བརྒྱད་དུ་འདོད། །སེང་བ་ཕྲུག་དང་ཕྱིང་བ་དང་། །ལྭ་བ་ཤིན་ཏུ་མཐུག་པོ་དག །འདི་དག་
ཆོས་གོས་འདོད་པ་ཡིས། །དྲ་བར་བྱ་བ་མ་ཡིན་ནོ། །སྤུ་ཅན་རྣམ་པར་སྤངས་ནས་ནི། །
བརྟུལ་ཞུགས་ཅན་གྱི་ནང་ཤུན་བྱ། །གདིང་བ་ལ་ནི་དྲ་མི་དགོས། །རྟག་ཏུ་འབྲལ་བ་ཡང་ནི་
མེད། །སྣམ་སྦྱར་ངེས་པར་དྲས་ཏེ་བཅང་། །གཞན་དག་མ་ངེས་གང་གི་ཕྱིར། །འདོད་ཆུང་
རང་གི་ཆོས་གོས་ཀྱི། །ལས་ཀྱིས་སྐྱོ་བ་སྐྱེད་ཕྱིར་རོ། །ལྔ་པ་ཤམ་ཐབས་གྱོན་ནས་ནི། །བྱ་བ་
མཐའ་དག་བྱེད་པར་རུང་། །བླ་གོས་ས་ཕྱོགས་གཙང་མར་ནི། །ལས་ཡོངས་བྱེད་ནི་བཀག་
པ་མེད། །སྣམ་སྦྱར་དགེ་སློང་འདུས་པ་དང་། །ཟས་དང་མཆོད་རྟེན་ཕྱག་བྱེད་དང་། །གྲོང་
སོགས་འཇུག་ལ་བགོ་བྱ་ཡི། །གཞན་དག་ཏུ་ནི་བཀག་པ་ཡིན། །ལྭ་བ་ཕྲུག་དང་ཕྱིང་བ་
དང་། །རྔ་མོའི་ལྭ་བ་དག་དང་ནི། །ཆོས་གོས་ཉིས་རིམ་གྱོན་པ་ནི། །མི་གཙང་ཕྱོགས་སུ་
བཀག་པ་ཡིན། །མ་གཡོགས་གནས་མལ་མི་རུང་ཕྱིར། །གཞན་མེད་བླ་གོས་བཞི་བལྟབ་
ཏུ། །བྱས་ཏེ་བཏིང་ནས་དྲན་ལྡན་པས། །ལྡང་བ་ཡང་ཞིང་ཉལ་བར་བྱ། །གཞན་དུ་ཆོས་
གོས་མ་ཁྱེར་བར། །གནས་ན་གཞན་གྱི་དཀར་པོའམ། །དྲས་པ་མ་ཡིན་ན་ཡང་རུང་། །བྱིན་
གྱིས་བརླབ་པར་བྱ་བ་ཉིད། །ཟས་ལ་ནད་པ་མ་གཏོགས་པར། །གོས་གཅིག་པ་ན་བཀག་པ་
ཡིན། །སྡོམ་བརྩོན་བགོ་བ་མེད་པར་ནི། ཁྲུས་བྱེད་བཀག་གོ་མེད་ན་རུང་། །མང་པོས་བླངས་
ན་ལྭ་བ་སོགས། །གཅིག་རྙེད་པ་ནི་ཀུན་གྱིས་སྤྱད། །རྗེས་སུ་གནང་བ་མ་གཏོགས་པར། །
གཅིག་པུས་བདག་གིར་མི་བྱའོ། ཁ་མ་བསྒྱུར་བར་ཉིན་མོ་ནི། །ཕྱི་རོལ་ངུར་སྨིག་ངེས་པར་
གཡོགས། །དགེ་འདུན་གོས་ནི་དྲན་བཞིན་དུ། །གཉིས་ཀ་ནས་གཡོགས་སྤྱད་པར་བྱ། །ལཱ་
བའི་སྤུ་ནི་ཕྱིར་བསྟན་ནས། །གྱོན་ཏེ་བཅག་པར་མི་བྱའོ། །སྲིན་སོགས་འཇིགས་པས་འདུག་
པ་དང་། །ཉལ་བ་རྗེས་སུ་གནང་བ་ཉིད། །དགེ་འདུན་རྣམས་ལ་བེའུ་ཕྲུག་རེ། །རྗེས་སུ་
-293



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པགནང་ངོ་གང་ཟག་ལའང་། །པར་སིག་ལྭ་བ་དགེ་འདུན་ལ། །ལྭ་བ་གཞན་ནི་གང་ཟག་
ལའང་། །རྗེས་གནང་ཀུན་ཀྱང་ལྭ་བ་སྟེ། །འོན་ཀྱང་པར་སིག་ཡུལ་ནས་བྱུང་། །དེ་ནི་པར་
སིག་ལྭ་བའོ། །སྨད་གཡོགས་བསྡམས་པའི་དོན་དུ་ནི། །སྐ་རགས་ཀྱང་ནི་རུང་བ་ཡིན། །
ལྟེབ་མ་དང་ནི་ཤུར་བུ་ཉིད། །གསུམ་པ་ཤུར་བུ་ཕྲེའུ་ཉིད། །རང་གི་བཟང་པོ་གང་གྱུར་པ། །
ཐམས་ཅད་དགེ་འདུན་ཉིད་ཕྱིར་སྤྱད། །གདིང་གཡོགས་དག་ནི་མེད་པར་ཡང་། །ནམ་ཡང་
མལ་སྟན་ལོངས་མི་སྤྱད། །དག་པར་བྱ་ཕྱིར་ཤམ་ཐབས་ནི། །བཙོ་བླག་མཁན་ལ་འཁྲུར་མི་
གཞུག །བརྩེ་ལྡན་རང་ངམ་གཞན་གྱིས་ཀྱང༌། །སྣོད་ཀྱི་ནང་དུ་དལ་བུས་བཀྲུ། །བཙོ་བླག་
མཁན་གྱིས་བརྩེ་མེད་པར། །གོས་དག་དྲག་ཏུ་སྤྲུགས་བརྡབས་ན། །ཚགས་སྲན་ཟད་པར་
བྱེད་པའི་ཕྱིར། །བསྟན་བཅོས་ལས་ནི་རབ་ཏུ་བཀག །ཚུལ་ལྡན་ཇི་སྲིད་ལེགས་པར་ནི། །
ཆོས་གོས་ལ་སོགས་ལོངས་སྤྱོད་པ། །དེ་སྲིད་རྒྱུན་མི་ཆད་པར་ནི། །སྦྱིན་བདག་རྣམས་ཀྱི་
བསོད་ནམས་འཕེལ། །བསྲུང་བའི་དོན་དུ་སྐྲ་བཟེད་ནི། །ཞིང་དུ་ཁྲུ་ནི་ཕྱེད་དང་གཉིས། །
སྲིད་དུ་ཁྲུ་ནི་གསུམ་ཡིན་ཏེ། །ལྷག་པ་བརྟག་པར་མི་བྱའོ། །གལ་ཏེ་ཆོས་གོས་འཚེར་བག་
ཅན། །གཞན་ལས་དགེ་སློང་གིས་རྙེད་ན། །འཚེར་བག་ཆུ་ཡིས་ཉམས་བྱས་ནས། །ཡོངས་
སུ་སྤྱད་དོ་གཞན་དུ་མིན། །འཚེར་བག་དང་བཅས་འཇམ་པོ་ཡི། །ཆོས་གོས་བཅང་བར་མི་བྱ་
སྟེ། །འཆང་བར་བྱེད་ན་དེ་དག་ལ། །ངེས་པར་འགལ་ཚབས་ཅན་དུ་འགྱུར། །མཛེས་མས་
ཆོས་གོས་འཚེར་བག་ཅན། །མཛེས་དགའ་ལ་ནི་ནན་གྱིས་བྱིན། །དེ་ལ་ཀུན་ནས་ཆགས་
སྐྱེས་པས། །དེ་ཕྱིར་བསྟན་བཅོས་ཆེ་ལས་བཀག །གང་དེས་ཡོངས་སུ་ལོངས་སྤྱད་པར། །
བཟོད་པའི་གོས་གཞན་ཡོད་མིན་ན། །རྡུལ་གྱིས་འཇིགས་པས་སྣམ་སྦྱར་ལ། །རྔུལ་གཟན་
བལྟབས་ནས་བཅང་བྱ་སྟེ། །ཞེང་དུ་མཐོ་གང་སྲིད་དུ་ཁྲུ། །ཕྱེད་དང་དོ་ལས་ལྷག་མི་བྱ། །
སྣམ་སྦྱར་ཡོངས་སུ་སྲུང་བྱེད་པ། །བཙག་ཡུག་རྣམས་ཀྱིས་ཁ་བསྒྱུར་བྱ། ཁྱད་པར་དུ་ཡང་བླ་
-294



འདུལ་བ་མེ་ཏོག་ཕྲེང་རྒྱུས།
གོས་ཀྱི། །ཐ་མ་ཡོངས་སུ་ཟེགས་པ་ན། །སྨྱུང་ཚེམས་ལ་སོགས་ཡང་དག་སྒྲུབ། ཁབ་ཀྱི་
ལས་ཀྱང་རྗེས་སུ་གནང་། །ཕྱག་དར་ཁྲོད་ལ་དགའ་ཆེས་པས། །བསམས་ནས་དྲལ་བར་མི་
བྱ་སྟེ། །ནམ་ཡང་ཆོས་གོས་དོན་དུ་ཡང་། །རྨ་མེད་རོ་ལས་མི་བླང་ངོ༌། །སྲིན་བུ་སོགས་ཀྱིས་
རྨ་གཏོད་ཀྱང་། །རང་གནས་ཞག་བདུན་བཞག་ནས་ནི། །དུར་ཁྲོད་པ་ཡི་དགེ་སློང་གིས། །
བཀྲུས་ཏེ་ཁ་བསྒྱུར་བཅང་བར་བྱ། །དགེ་འདུན་གྱི་ནི་མལ་ཆ་དང་། །སྟན་ནི་དེ་ལ་བཀག་པ་
ཡིན། །དགེ་སློང་ཁྱིམ་དུ་མི་འཇུག་སྟེ། །སྒོ་དྲུང་བསོད་སྙོམས་བླང་བར་བྱ། །སྟན་སོགས་
འདུག་པར་འབོད་པ་ན། །དུར་ཁྲོད་པ་ཞེས་གོ་བྱས་ནས། །གནང་ཕྱིར་ཁྱིམ་དུ་ཞུགས་ནས་
ནི། །སྟན་ལ་འདུག་པ་ལ་སོགས་བྱ། །མཆོད་རྟེན་དག་ལ་ཕྱག་བྱེད་ཚེ། །འདོམ་གང་ནང་དུ་
དོར་བྱས་ཏེ། །ཉ་དང་ཤ་སོགས་མི་བཟའ་ཞིང་། །དེར་ནི་གནས་ཁང་བརྩིག་མི་བྱ། ཁ་མ་
བསྒྱུར་དང་ཁ་ཚར་ཅན། །བེའུ་རས་སོགས་དགེ་འདུན་རུང་། །ཚོན་ཅེན་རྒྱལ་བྱེད་ཚལ་ཕུལ་
བས། །དེས་ན་བེའུ་རས་སོགས་བཀག །སྤང་བར་བྱ་བའི་དངོས་གང་རུང་། །དེ་ནི་དགེ་
འདུན་ལ་བྱིན་ཏེ། །གང་གཞན་ཕྱིས་མི་སྟེར་བ་ཡི། །གཞུང་ལུགས་ཤེས་པ་དག་ལ་སྤང་། །
མི་ཤེས་བཞིན་དུ་ཆགས་བཅས་གང་། །སྤངས་ནས་ཟློག་པར་མི་བྱེད་ཅིང་། །ལེགས་བསྒོ་
བྱས་ཀྱང་མི་སྟེར་ན། །དེ་ལ་སྟོབས་ཀྱིས་དབྲོག་པར་བྱ། །འཆར་ཀའི་ཁུ་བའི་ཐིག་པ་གང་། །
གོས་ལ་བབས་མཐོང་སྦེད་མ་ཡི། །ཆགས་ཁྱེར་བུ་ཡི་རྒྱུར་གྱུར་པས། །དེ་ཡིས་ཀུན་བསླང་
འདི་རང་བཅས། །དགེ་སློང་གང་ཞིག་ཉེ་དུ་མིན། །དགེ་སློང་མ་ལ་གོས་འཁྲུ་དང་། །འཚེད་
དང་འཆག་པར་བྱེད་པ་ནི། །ངེས་པར་ལྟུང་བ་དང་ནི་ལྡན། །འཁྲུ་བ་ལ་སོགས་བྱེད་འཇུག་
ན། །གཅིག་གིས་ཀྱང་ནི་ཉེ་བར་འཇོམས། །ཐེ་ཚོམ་ཟ་ན་ཉེ་དུ་ལའང་། །ཉེས་བྱས་དྲི་མར་
ཡོངས་སུ་བསྒྲགས། །ཕ་དང་མ་དང་མ་ཡི་ཕ། །ཉེ་བར་བཟུང་སྟེ་བདུན་བརྒྱུད་ནི། །མཁྱེན་
ཆེན་གྱིས་ནི་ཉེ་དུར་གསུངས། །དེ་ལས་གཞན་ནི་གཉེན་མིན་ཉིད། །ཚོས་ཁུ་དྭངས་མ་ལ་
-295



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོགས་པ། །རེ་རེ་ལ་ཡང་འོག་གཞི་གདིང་། །བསླབ་པའི་གཞི་ནི་ཉམས་བྱེད་པས། །དགེ་
སློང་ལ་ནི་ལྟུང་བར་འགྱུར། །དགེ་སློང་གང་ཞིག་ཉེ་དུ་མིན། །དགེ་སློང་མ་ལས་བསམས་
བཞིན་དུ། །ཆོས་གོས་གང་རུང་ལེན་བྱེད་ན། །དེ་ཡི་བསླབ་གཞི་ཉམས་པར་བྱས། །འདི་ལ་
སླར་སྦྱིན་དབྲོག་མི་བྱ། །བརྗེ་བ་ལ་ནི་ཉེས་པ་མེད། །ཅི་སྟེ་བརྗེ་ན་མཉམ་པོས་སམ། །དགེ་
སློང་མ་ཡི་འདོད་པ་བཞིན། །རྒྱ་ཆེན་ནོར་ལྡན་དགེ་སློང་མས། །གལ་ཏེ་འབུལ་ན་ཉེས་པ་
མེད། །དེ་བཞིན་ལེགས་གསུངས་བསྙེན་རྫོགས་བྱེད། །བོར་རླག་གྱུར་དང་དབུལ་ཡང་ངོ༌། །
དགེ་སློང་ཆོས་གོས་གསུམ་ཡོད་པས། །ཉེ་དུ་མ་ཡིན་ཁྱིམ་བདག་དང་། །དེ་ཡི་བདག་མོ་ལས
ཀྱང་རུང་། །ཆོས་གོས་ནམ་ཡང་མི་སླང་ངོ་། །ཀུན་ཏུ་སྐྱེས་པ་ཁྱིམ་བདག་སྟེ། །དེ་ཡི་བདག་པ
མོར་བུད་མེད་བརྗོད། །བོར་རླག་བྱུང་སོགས་སློང་བ་ནི། །འདི་ལ་ཉེས་པ་མེད་པར་བརྗོད། །
དབུལ་པོ་ལ་ནི་བསླངས་པ་ཡིས། ཁ་ཚར་ལ་སོགས་ཐོབ་པ་དང་། །གར་མཁན་ལ་སོགས་པ་
ཡི་གོས། །བཟང་པོ་ལ་ཡང་ཉེས་པ་མེད། །ཆོས་གོས་ཕྲོགས་པ་ལ་སོགས་ཀྱིས། །མང་པོ་
རྙེད་པར་གྱུར་ན་ཡང་། །དྲན་པས་སྟོད་གཡོགས་སྨད་གཡོགས་ལས། །ལྷག་པར་བླང་བར་
མི་བྱའོ། ཁྲུ་ནི་བཅུ་གཉིས་སྟོད་གཡོགས་གོས། །སྨད་གཡོགས་ཡང་ནི་བདུན་དང་གཉིས། །
རེ་ཞིག་འདི་ནི་འཇིག་རྟེན་པའི། །སྟོད་གཡོགས་སྨད་གཡོགས་ཞེས་སུ་གསུངས། ཁྲུ་ནི་ལྔ་
གསུམ་སྣམ་སྦྱར་ཏེ། །ཉིས་རིམ་སྟོད་གཡོགས་དག་ཀྱང་ངོ༌། །ཁྲུ་ནི་ལྔ་དང་གཉིས་པོ་དག །
རེ་ཞིག་བསྟན་པའི་སྨད་གཡོགས་སོ། །བསླངས་ནས་དངོས་པོ་ལྷག་པ་དག །གལ་ཏེ་ག་
ཤེད་ནས་ནི་རྙེད། །དེ་ནི་གོ་བྱས་བཟློག་བྱས་ཏེ། །རྗེས་སུ་གནང་ན་བླང་བར་བྱ། ཁྱིམ་
བདག་མོའམ་ཁྱིམ་བདག་གིས། །གོས་ཀྱི་རིན་ནི་སྤགས་ན་དེར། །དགེ་སློང་རྣམ་པར་རྟོག་
བཞིན་དུ། །སློང་ན་དེ་ནི་ལྟུང་དང་བཅས། །སྔར་བཞིན་ཉེ་དུ་མིན་ཞེས་བྱ། །ཆོས་གོས་རྣམ་
པ་བདུན་པོ་དག །ཡོངས་སུ་སྤྱད་པར་བཟོད་པ་ཡིས། །གོས་དེ་རུང་བ་ཞེས་བྱའོ། །རིན་པབ
-296



འདུལ་བ་མེ་ཏོག་ཕྲེང་རྒྱུས།
སྤགས་པ་ཞེས་བྱ་བ་ནི། །གསེར་ལ་སོགས་པ་མ་སྨོས་ཤིང་། །མགྲོན་དུ་མ་བོས་ཞེས་པ་སྟེ། །
བརྟག་རུང་དྲན་པར་མ་བརྗོད་པའོ། །ལྔ་དང་བཅུ་པའི་རིན་དག་གིས། །ཉོས་ལ་བྱིན་ཞེས་
རྗོད་བྱེད་ཅིང་། །སྔོན་པོ་སོགས་ཀྱི་ཁ་དོག་སྟེ། ཁྲུ་ཡི་ཚད་ཀྱིས་ཁྲུ་ཉིད་དོ། །རིན་ལ་སོགས་
པ་གསུམ་དག་གིས། །སློང་བའི་ཚེ་ན་ཉེས་བྱས་ཏེ། །ཐོབ་ན་སྤང་བའི་ལྟུང་བར་འགྱུར། །མ་
བསླངས་ན་ནི་མ་ཡིན་ནོ། །ཆོས་གོས་ཕྲོགས་པ་ལ་སོགས་པས། །གང་ཡང་རུང་བ་བླང་བྱ་
སྟེ། །དགེ་སློང་རྟགས་ཀྱིས་ལུས་ལ་འདིར། །མ་གཡོགས་ནམ་ཡང་མཛེས་མ་ཡིན། །སོ་སོར་
དཔག་པ་ལ་ཡང་ནི། །ཐམས་ཅད་སྔར་བཞིན་ཁོ་ན་སྟེ། །ཇི་ལྟར་བྱས་པས་ལྟུང་བ་དང༌། །
ལྟུང་བ་མེད་པར་ཡང་ནི་གྲགས། །བདག་ཅག་མི་རུང་གནས་བརྗོད་ནས། །ཕོ་ཉ་ལས་ནི་
རིན་མི་བླང་། །ལེགས་སྦྱིན་ཆོས་གོས་བདག་ཅག་རུང་། །ཞལ་ཏ་ཕོ་ཉ་དེ་ལ་བརྗོད། །དེ་
ཡིས་གང་ཚེ་ཆོས་གོས་རིན། །ཞལ་ཏ་བྱེད་ལ་གཏད་པ་ན། །དགེ་སློང་ཆོས་གོས་དོན་གཉེར་
དེས། །ལན་དྲུག་བར་དུ་དྲན་པར་བྱ། །དེར་ནི་མངོན་པར་གྲུབ་ན་ནི། །དེར་ནི་བླང་བར་རུང་
བ་ཉིད། །དེ་ལས་ལྷག་པར་བརྩོན་བྱེད་ན། །ལྟུང་བའི་ཚང་ཚིང་ནང་དུ་ལྟུང་། །འདི་ལ་ལན་བ
དྲུག་བསྐུལ་ནས་ནི། །རང་ཉིད་འོངས་ནས་སྟེར་བྱེད་ན། །དགེ་སློང་གིས་ནི་འདི་སྐད་
བརྗོད། །བདག་གིས་འདི་སྤངས་དགོས་པ་མེད། །དེ་ལྟ་ན་ཡང་གལ་ཏེ་དེ། །ཤིན་ཏུ་ཕྱག་
སོགས་སྔོན་འགྲོ་བས། །སྟེར་ན་དགེ་སློང་ལེན་པ་ལ། །ལྟུང་བ་མེད་པར་གསུངས་པ་ཡིན། །
བུད་མེད་ཀྱང་ནི་རྒྱལ་སྲིད་ལ། །དབང་བསྐུར་གྱུར་ཏམ་བྲམ་ཟེའམ། །རྒྱལ་པོའི་གནང་ཆེན་
པ་ལ་གཏོགས། །བློན་པོའམ་དམག་དཔོན་ལ་སོགས་འདོད། །འདུག་ས་ཚོང་ཁང་ཆུ་གནས་
དང་། །འབོད་གནས་དང་ནི་ཁྱིམ་གནས་སོ། །ཚོང་ཁང་གང་དུ་ཉོ་ཚོང་བྱེད། །ཆུ་གནས་ཆུ་
སྣོད་སྦེད་པའི་ས། །འབོད་གནས་འབྲེག་མཁན་དག་དང་ནི། །རྫ་མཁན་ལ་སོགས་མིང་ཅན་
གྱིའོ། ཁྱིམ་གནས་ཁྱིམ་དུ་རབ་བརྗོད་པ། །འདི་དག་འབོད་གནས་བཞིར་གསུངས་སོ། །
-297



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཚུར་བྱོན་ལེགས་པར་བྱོན་ནམ་ཁྱོད། །གདན་འདི་ལ་ཡང་བཞུགས་ནས་ནི། །ཕྱག་ཞབས་
ལེགས་པར་བཀྲུ་བ་དང་། །བཟའ་དང་བཏུང་བ་དགྱེས་བཞིན་གསོལ། །ལན་དྲུག་བསྐུལ་
བའི་སྒོ་དེར་ཡང་། །མ་ཐོགས་པར་ནི་རྗོད་བྱེད་ན། །ལྟུང་མེད་ཐོགས་ནས་རྗོད་བྱེད་པ། །
ལྟུང་བར་འགྱུར་བ་ཁོ་ནའོ། །གལ་ཏེ་ཕོ་ཉ་མི་མ་ཡིན། །སྦྱིན་བདག་དང་ནི་གཉིས་པའང་། །
སྡོམ་བརྩོན་ཉེས་བྱས་གསུམ་གྱི་ནི། །དབྱུག་པ་རྣམས་ཀྱིས་མགོ་བོ་འཇོམས། །སྦྱིན་བདག་
མི་ཡིན་ཕོ་ཉ་དང་། །ཞལ་ཏ་བ་ནི་མི་མིན་ན། །ཉེས་བྱས་གཉིས་སོ་ཞལ་ཏ་ཙམ། །མི་མ་ཡིན་
ན་ཉེས་བྱས་གཅིག །གང་དུ་སྦྱིན་བདག་ཕོ་ཉ་དང་། །ཞལ་ཏ་བ་ཡང་མི་ཡིན་ན། །དེ་ནི་ངེས་
པར་ལྟུང་བྱེད་བསྐྱེད། ཁྲིམས་ལྡན་ངན་སོང་གསུམ་དུ་འཕེན། །དགེ་སློང་གང་ཞིག་ཕན་བྱེད་
པས། །དགེ་སློང་གང་ལ་ཆོས་གོས་བསྐུར། །དེ་ཉིད་ལ་ནི་ཡིད་བརྟན་པས། །ཡོངས་སུ་སྤྱོད་
པ་ཉེས་པ་མེད། །གང་དེར་ཤི་ན་ཆོས་གོས་ནི། །གསལ་པོར་དེ་ཡི་འགྱུར་བ་ཡིན། །མ་ཐོབ་
པ་ལས་སྤང་བ་དག །གཉིས་ཀ་ལ་ཡང་མེད་པ་སྟེ། །སྔ་མས་ཡོངས་སུ་བཏང་བ་དང་། །
གཞན་གྱིས་བདག་གིར་དེ་མ་བྱས། །དེ་ལ་ཞག་བཅུ་འདས་ན་ཡང་། །གཉི་ག་ལ་ཡང་ལྟུང་བ་
མེད། །གང་ཡང་དགེ་སློང་སྲིན་བལ་གྱིས། །གསར་པའི་སྟན་དག་བྱེད་ན་ནི། །དེ་ལ་ལྟུང་
བའོ་དེ་ཡང་གཉིས། །གཡོགས་པ་དང་ནི་གླེངས་པའོ། །བྱིན་པར་གྱུར་དང་དེ་བཞིན་དུ། །
ལོངས་སྤྱད་པ་ལ་ཉེས་མེད་དོ། །སྦྱིན་བདག་བསོད་ནམས་འདོད་པའི་ཕྱིར། །དགེ་སློང་གིས་
ནི་བླང་བར་བྱ། །ལུག་བལ་ནག་པོ་འབའ་ཞིག་གིས། །གསར་པའི་སྟན་ནི་མི་བྱ་སྟེ། །དེ་
ཚོལ་བ་ཡི་སྡུག་བསྔལ་གྱིས། །ཀློག་དང་ཁ་དོན་ཉམས་པར་བྱེད། །དཀར་ནག་དང་ནི་
འཁོབ་བལ་གྱི། །ཆ་གཉིས་ཆ་གཅིག་བསྲེས་ནས་ནི། །བརླིངས་པ་ངེས་པར་བྱེད་ན་ནི། །
སྟན་དེས་ལྟུང་བ་མེད་པ་ཡིན། །ནག་པོ་རང་བཞིན་གྱིས་གནག་ཉིད། །མགྲིན་པ་རྒྱབ་དང་
གློ་གཉིས་དཀར། །སྤྱི་བོ་ལྟོ་དང་ཚེའུ་རྒྱབ། །འཁོབ་བལ་དཀར་ནག་ཞེས་སུ་བརྗོད། །
-298



འདུལ་བ་མེ་ཏོག་ཕྲེང་རྒྱུས།
དཀར་ནག་འཁོབ་བལ་དཀར་པོ་ནི། །སྲང་ཕྱེད་ཙམ་གྱིས་ཉུང་བ་ཞིག །བྱས་ནས་གསར་
རྩོམ་བྱེད་ན། །དེ་ལ་ལྟུང་བར་ཐེ་ཚོམ་མེད། །དེ་ལས་གཞན་པ་མ་རྙེད་ན། །ནག་པོས་ཀྱང་ནི་
བྱ་བ་ཡིན། །གཞན་ལས་རབ་ཏུ་ཐོབ་པ་ནི། །ཅི་བདེ་བར་ཡང་ཡོངས་སུ་སྤྱོད། །ལོ་དྲུག་བར་
དུ་ནན་ཏན་གྱིས། །བྱས་པའི་སྟན་དེ་བཅང་བར་བྱ། །ལོ་དྲུག་ཚུ་རོལ་དེ་བྱས་ལྟུང་། །ཉེས་
མེད་ཚོགས་ཀྱིས་གནང་བ་ཡིན། །ལོ་གཅིག་ལ་ཡང་གཉིས་པ་དག །གལ་ཏེ་དགེ་སློང་རྩོམ་
བྱེད་ན། །རྩོམ་ལ་ཉེས་བྱས་གཅིག་ཡིན་ཏེ། །ཡོངས་སུ་རྫོགས་ལ་དངོས་གཞིར་གཞག །དེ་
བཞིན་གཉིས་གསུམ་བཞི་དང་ལྔར། །བརྩམས་པ་ལ་ཡང་ཉེས་བྱས་འཐོབ། །ལོ་དྲུག་བར་
དུ་ཞུགས་གྱུར་ནས། །རྩོམ་པ་ལ་ནི་ཉེས་པ་མེད། །གདིང་བ་གསར་པ་བྱེད་པ་ན། །རྙིང་པ་ལ་
ཡང་ངེས་པར་མཐལ། ཁ་དོག་ངན་པར་བྱེད་འདོད་པས། །བདེ་བར་གཤེགས་པའི་མཐོ་གང་
གླན། །གལ་ཏེ་མཐོ་གང་ཚད་དེ་ལས། །བསམས་བཞིན་ཅུང་ཟད་ཙམ་སྤྱོད་ཀྱང༌། །དེ་
སྐབས་ལྟུང་བའི་དབྱུག་པ་ཡིས། །མགོ་བོ་གཅོག་པར་བྱེད་པ་ཡིན། །གལ་ཏེ་ཤིན་ཏུ་ཟེགས་
པའམ། །སྤྱད་མི་བཟོད་ཅིང་དེངས་པ་ན། །དེ་ཙམ་ཉིད་དམ་ཆུང་བ་གང༌། །གླན་པ་ལ་ནི་
ཉེས་པ་མེད། །སྡོམ་བརྩོན་རང་གིས་བལ་དག་ནི། །དཔག་ཚད་གསུམ་ལས་ལྷག་མི་འཁུར།།
ཉུང་ངུ་ཞྭ་ལ་སོགས་པའི་ཕྱིར། །མངོན་པར་ཁྱེར་ཡང་ཉེས་པ་མེད། །གྲོང་ལས་རྒྱང་གྲགས་
ཕྱེད་དུ་ཡང་། །སྡོམ་བརྩོན་ཁུར་ན་ཉེས་བྱས་ཏེ། །གྲོང་ཁྱེར་ནས་ནི་གྲོང་ཁྱེར་དུ། །རྒྱང་
གྲགས་གཅིག་ཁུར་ལྟུང་བ་ཡིན། །དགེ་སློང་གང་ཞིག་དགེ་སློང་མ། །ཉེ་དུ་མིན་ལ་བལ་དག་
ནི། །རྨེལ་བ་ལ་སོགས་བྱེད་འཇུག་ན། །དེ་ཡང་བསླབ་ལས་ཉམས་ལྡན་འགྱུར། །རྨེལ་བ་ལ་
སོགས་རེ་རེས་ཀྱང་། །མཐའ་དག་གིས་ཀྱང་ཀུན་ནས་བསྐྱེད། །སྡོམ་བརྩོན་ལྟུང་བ་དང་
བཅས་ན། །ཉེས་བྱེད་བཞིན་དུ་འོག་ཏུ་འགྲོ། །བཅོམ་ལྡན་བརྩེ་བས་དགེ་སློང་དག །ས་ལེ་
སྦྲམ་ལེན་བཀག་པ་ཡིན། །ཆོས་གོས་ལམ་རྒྱགས་ནད་པ་ཡི། །སྨན་གྱི་རྒྱུར་ནི་མ་གཏོགས་
-299



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོ། །གསེར་དངུལ་མུ་ཏིག་ནོར་བུ་དང་། །མུ་སལ་གར་བྷ་གཡས་སུ་འཁྱིལ། །དམར་དང་
ཤང་ཀ་ཤི་ལ་དང༌། །བྱི་རུ་ལ་སོགས་རེག་ན་ལྟུང་། །ཐུབ་པའི་དགེ་སློང་དོན་ཉུང་དང་། །བྱ་
བ་ཉུང་བ་མཛེས་པ་སྟེ། །མང་པོས་དབེན་པ་དང་ནི་དགའ། །ཉུང་ངུ་ཙམ་ཞིག་བཅང་བར་བྱ།།
སྡོམ་བརྩོན་གང་ཞིག་ནོར་ལྡན་པས། །སྐྱེད་ཀྱི་དོན་དུ་གཏོང་བྱེད་ན། །སྐྱེད་ཐོབ་ལྟུང་བའི་རྡོ་
རྗེ་ཡིས། །བདག་ཉིད་འཇོམས་པར་བྱེད་པ་ཡིན། །སྦྱོར་བ་དང་ནི་རབ་སྦྱོར་དང༌། །བསྒྲུབ་
དང་བརྗེ་བ་དེ་བཞིན་དེ། །བྱེད་པ་མི་བྱེད་ཞེས་བྱ་དང་། །མངོན་མཚན་ཅན་གྱི་རྣམ་པ་བཞི།
ཤིང་རྟ་ལ་སོགས་སྣོད་འགྲིམས་ཤིང་། །ཡུལ་ཕྱོགས་ཟོང་ནི་འདྲི་བྱེད་པ། །གྲོགས་པོ་དང་ནི་
འཚོལ་བྱེད་པ། །འདི་དག་སྦྱོར་བར་འདོད་པ་ཡིན། །རབ་སྦྱོར་བདུན་སྡེ་ལ་སོགས་པའི། །
སྐྱེད་ཕྱིར་ནོར་ནི་གཏོང་བྱེད་པས། །དབང་པོ་གྲོ་ག་སྣག་ཚ་དང་། །སྨྱུ་གུ་ཚོལ་བ་དག་ལ་
འདོད། །འདོད་པས་རྙེད་ལ་ཆགས་པ་ཡི། །ཉིས་འགྱུར་ལ་སོགས་སྤེལ་བའི་ཕྱིར། །གྲོ་ག་ལ་
སོགས་སྒྲུབ་བྱེད་པ། །དེ་ནི་བསྒྲུབ་པར་གསུངས་པ་ཡིན། །ནོར་བུ་མུ་ཏིག་བྱི་རུ་སོགས། །
རྫས་རྣམས་ཡོངས་སུ་བརྗེ་བ་ན། །སྣག་ཚ་གྲོ་ག་ལ་སོགས་ཚོལ། །དེ་ནི་བརྗེ་བར་ཡོངས་
སུ་གྲགས། །སྐྱེད་མ་ཐོབ་ཀྱི་བར་དུ་འདིར། །ཉེས་བྱས་དྲི་མར་ཡོངས་སུ་གྲགས། །གང་ཚེ་
སྐྱེས་ཐོབ་དེ་ཉིད་ཚེ། །གསལ་པོར་ལྟུང་བ་ཉིད་དུ་གྲགས། །བྱེད་པ་མངོན་མཚན་ཅན་ལ་
སོགས། །གཏོང་བར་བརྗོད་དོ་མི་བྱེད་པ། །སླར་ཡང་གསེར་སོགས་མི་གཏོང་བའོ། །ཆོ་ག་
འདི་ཡང་སྔར་བཞིན་ཏེ། །དཀོན་མཆོག་གསུམ་གྱི་ཆེད་དུ་ནི། །རྙེད་པ་འདོད་པས་སྦྱོར་བ་
དང་། །འཇིག་རྟེན་སྤྱོད་པས་གཞན་མིན་བརྟག །རིགས་ལྡན་ཞལ་ཏ་ལ་རུང་སྟེ། །རྒྱལ་པོ་
དང་ནི་རྒྱལ་པོའི་འཁོར། །སྦྱིན་བདག་རྣམས་ཀྱི་དྲུང་དུ་ནི། །ནམ་ཡང་སྦྱོར་བ་མི་བྱའོ། །འདི་
དག་རྣམས་ལས་རྙེད་མེད་དམ། །འོན་ཏེ་དཀའ་བས་རྙེད་ཀྱང་རུང་། ཁྱེར་ནས་མི་སྟེར་
གཏའ་མི་བླང་། ཁྱེར་ཡང་སྟེར་ནུས་དེ་ལྟ་མིན། །ཉོ་བྱེད་ཤེས་རབ་ཅན་མེད་ན། །གང་ཉོ་
-300



འདུལ་བ་མེ་ཏོག་ཕྲེང་རྒྱུས།
འདོད་པའི་དགེ་སློང་གིས། །རྫས་རྣམས་རྗེས་སུ་བརྟགས་ནས་ནི། །ངེས་པར་ལན་གསུམ་
བར་དུ་བརྗོད། །རྙེད་པའི་དོན་དུ་མི་བཙོང་ཞིང་། །ནམ་ཡང་ཉོ་ན་ལྟུང་བ་ཉིད། །དགོས་པ
རྗེས་འབྲེལ་ངོར་བྱས་པས། །ཉོ་ཚོང་ལ་ནི་ཉེས་མེད་དེ། །སངས་རྒྱས་ཆོས་དང་དགེ་འདུན་
ཕྱིར། །འཇིག་རྟེན་ཆོས་ལུགས་རྗེས་འབྲང་བའི། །ཞལ་ཏ་པ་ཡིས་ཉོ་ཚོང་བྱ། །གཞན་དུ་
གཞན་གྱི་མ་ཡིན་ནོ། །མཆོད་ཕྱིར་གུས་པས་རྟག་ཏུ་ནི། །གཙུག་ལག་ཁང་དུ་ཚོང་བྱེད་ན། །
དེ་ལ་སྐྱེད་དང་བཅས་སྦྱིན་ཏེ། །སྦྱིན་བདག་དད་པ་སྐྱེད་ཕྱིར་རོ། །སོ་བ་ཏིལ་དང་མུད་ག་
སོགས། །སྲོག་ཆགས་དང་བཅས་མ་བརྟགས་པ། །བསིལ་གྲིབ་ཀྱི་ནི་ས་ཕྱོགས་སུ། །དེ་ནི་
རབ་ཏུ་བཀྲམ་སྟེ་བཞག །དེ་ལྟ་ན་ཡང་དེ་ནས་དེ། །གལ་ཏེ་བྲལ་བར་མ་གྱུར་ན། །དེ་ཚེ་སླར་
ཡང་གནས་ཁང་དུ། །བཞག་ནས་སྒོ་ནི་རྟག་ཏུ་བསྡམས། །ཞག་བཅུ་ལས་འདས་ལྷུང་བཟེད་
ནི། །བརྟུལ་ཞུགས་ཅན་གྱིས་བཅང་མི་བྱ། །ལྕགས་དང་ས་ལས་བྱས་རང་བཞིན། །ལྷུང་
བཟེད་རྣམ་པ་གཉིས་སུ་བརྗོད། །ཚད་ལྡན་ཆུང་ངམ་ཆེན་པོ་ནི། །བསྙེན་པར་རྫོགས་པའི་
དོན་ཕྱིར་ཡང་། །མང་པོ་ཡིན་ན་ཡང་ནི་རུང་། །འཆང་བ་ལ་ནི་སྨད་པ་མེད། །ལྷན་པ་གཅིག་
གཉིས་གསུམ་དང་བཞིས། །ལྷུང་བཟེད་གཞན་དག་བསླང་མི་རུང་། །དགེ་བའི་སེམས་ཀྱིས་
བག་ཡོད་པར། །རིན་གྱིས་ཉོས་ལ་ཉེས་པ་མེད། །སྡོམ་བརྩོན་མི་བརྟན་ལྡན་པས་ནི། །ལྷུང་
བཟེད་བུག་རྡོལ་གླན་མི་བྱ། །རྒྱ་སྐྱེགས་ཚིག་མ་ཚོན་མོ་སྟེང་། །སྤྲ་ཚིལ་བུ་རམ་སས་མ་ཡིན།།
བརྟན་པོ་ལྷན་རིངས་གང་བརྗོད་དང་། །ཕྱེ་མ་ཡང་ན་ལྷན་པ་ཉིད། །ཐམ་ཕྲན་དང་ནི་ལྷན་
ཐབས་ཉིད། །དེ་བཞིན་ཆུ་སྲིན་སོ་ཡང་ངོ༌། །ཆོས་ཀྱིས་ཡོངས་སུ་བརྗེ་བ་ལ། །ཉེས་པ་མེད་
དོ་གཞན་དུ་སླར། །སློང་བའི་ཚེ་ན་ཉེས་བྱས་ཏེ། །ཐོབ་པ་ན་ནི་སྤང་བར་འགྱུར། །གྲུབ་ན་
དགེ་བས་ལྷུང་བཟེད་དེ། །དགེ་འདུན་ལ་ནི་བྲིམ་པར་བྱ། །དེ་ཡང་ལྷུང་བཟེད་ཐ་མ་ནི། །དེ་
ཡི་ལུང་བཞིན་དུ་ནི་བཅང་། །བྲེ་ཆུང་དོ་ཟན་ཚོད་མར་བཅས། །བླུགས་ནས་བཞག་པ་དེ་ལ་o 
tc 
;
-301



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནི། །ལག་པས་བཀན་ཚེ་མི་རེག་པ། །དེ་ནི་ཆེན་པོའི་ཚད་དུ་བརྗོད། །བྲེ་ཆུང་གང་ཟན་ཚོད་
མར་བཅས། །ཤོང་བ་ཆུང་ངུར་རབ་ཏུ་གྲགས། །འདི་དག་གཉིས་ཀྱི་བར་དག་ནི། །འབྲིང་
པོར་བརྗོད་དེ་ལྷུང་བཟེད་གསུམ། །གང་ཞིག་ལྷུང་བཟེད་གས་དང་རྡོལ། །དེ་ནི་གུས་པས་
གླན་པར་བྱ། །དེ་བྱེད་པ་ཡང་ཚོག་ཆས་ཀྱང་། །དགེ་འདུན་གནས་ཁང་གཞག་པར་བྱ། །
འགྲོ་ན་ལྷུང་བཟེད་བཅས་ཡིན་ཏེ། །གལ་ཏེ་ལྷུང་བཟེད་མེད་ཉིད་དམ། །གཞན་དུ་རྐུན་པོས་
འཇིགས་པའམ། །སླར་ལོགས་འདོད་པ་ཡིན་ན་རུང་། །ཐགས་མཁན་ཉེ་དུ་མ་ཡིན་ལ། །གླ་
རྔན་མེད་པར་འཐག་འཇུག་ན། །ལྟུང་བཅས་ལྟུང་བ་མེད་པ་ནི། །ཉེ་དུ་ཡིན་ནམ་གླ་བྱིན་
ནའོ། །ངེས་པར་དགེ་སློང་ཆེད་དུ་ནི། །ཁྱིམ་བདག་ཆོས་གོས་འཐག་འཇུག་ན། །དེ་ཡིས་དེར་
སོང་ཐགས་མཁན་ལ། །སྙན་ཚིག་བསྔགས་ཏེ་གྲུབ་ན་ལྟུང་། །ཞེང་ཆེ་ཐར་ཚགས་བཟང་
སོགས་དོན། །བསོད་སྙོམས་ཀྱི་ནི་འདོད་མི་བསྐྱེད། །དེ་ལྟར་བྱེད་ན་སྡོམ་བརྩོན་ལ། །ཐོབ་
པའི་ཚེ་ན་སྤང་བར་འགྱུར། །ཞེང་ཆེ་བ་ནི་ཚད་ཆེན་ཏེ། །མཉེན་འགྱུར་འཇམ་པོ་ཞེས་བྱའོ། །
མཐར་གྱིས་ཞག་པ་འཇུར་མདུད་མེད། །ཚགས་ཐར་བཟང་བ་དམ་པ་ཡིན། །བསོད་སྙོམས་
ཀྱང་ནི་འདིར་ཤེས་བྱ། །བཟའ་སོགས་ལྷ་ཡི་རིགས་ལས་བྱུང་། །སྟོན་མོ་ལྷ་ཡི་རིགས་དག་
ནི། །དེ་ཡི་རྒྱགས་སུ་རྣམ་པར་ཤེས། །ཆོས་གོས་དགེ་སློང་ལ་བྱིན་ནས། །གཞན་དུ་ཁྲོ་དང་
ཆགས་པ་ཡིས། །དེ་ཕྲོགས་ན་ནི་ཉེས་བྱས་ཏེ། །ཕན་པར་འདོད་པར་ཉེས་མེད་དོ། །ལུས་ཀྱི་
རབ་གཡོ་ལུས་ཀྱིས་ནི། །བྱེད་པའི་ངག་གི་གཡོ་བ་ཡང་། །བརྗོད་པ་ཡིས་ནི་འཕྲོག་བྱེད་ན།།
གཉིས་སམ་གཅིག་གིས་ཀྱང་ནི་རུང་། །ཇི་སྲིད་ཆོས་གོས་གྲ་ཡང་ནི། །ལུས་དང་བྲལ་བར་མ་
གྱུར་པ། །དེ་སྲིད་ཉེས་བྱས་ཙམ་ཡིན་ཏེ། །བྲལ་ན་སྤང་བའི་ལྟུང་བ་ཡིན། །དབྱར་ནི་དབྱར་
གྱི་རྙེད་པ་ཉིད། །རབ་ཏུ་འགྱེད་པར་བྱེད་ན་ནི། །ཉེས་བྱས་འདི་ནི་འདས་ནས་སམ། །དེ་མ་
ཡིན་ལ་མ་ཡིན་ནོ། །དབྱར་གང་བདག་གིར་བྱེད་མི་འདོད། །ཆོས་གོས་སྦེད་པ་མེད་པར་ནི།།
-302



འདུལ་བ་མེ་ཏོག་ཕྲེང་རྒྱུས།
ཆོས་གོས་གཏད་པ་ལས་བྱུང་བའང་། །དབྱིག་ལ་སོགས་པ་རུང་བ་ཡིན། །འཆི་ཕྱིར་དང་ནི་
འཆི་བས་གཏད། །ནད་པས་ནད་པ་ཉིད་ཕྱིར་རོ། །འགྲོ་བར་ཆས་པས་གང་བྱིན་པ། །འདི་
དག་གཏད་པ་ལས་བྱུང་ལྔ། །མཐའ་ཡི་ཞག་བཅུའི་ནང་དུ་ནི། །བགོས་ཀྱང་རུང་བ་ཉིད་ཡིན་
ཏེ། །སྦྱིན་པའི་དུས་ལས་འདས་པར་ནི། །ནམ་ཡང་བཅངས་ན་དངོས་གཞིའོ། །ཆོས་གོས་
ཡ
བྱིན་པའི་དུས་གང་ནི། །མཁས་པས་ཡང་དག་བསྟན་པ་འདིར། །དགག་དབྱེ་བྱ་བའི་ནང་
་
རོལ་དུ། །ཞག་བཅུའོ་དེ་ལས་ལྷག་པ་མིན། །འདིར་བདག་རང་གི་ལག་ཉིད་ཀྱིས། །རབ་ཏུ་
དབུལ་ཞེས་སྦྱིན་བདག་ལ། །གལ་ཏེ་འཇོག་པར་བྱེད་ན་ནི། །ནམ་ཡང་དགེ་སློང་སྐྱོན་ཡོད་
མིན། །དགག་དབྱེའི་དུས་ཀྱི་རྙེད་པ་གང་། །ཐམས་ཅད་དབྱར་གནས་གང་དེ་དབང་། །གང་
ཞིག་དབྱར་གནས་མ་བཅས་པའམ། །གང་དང་ལྷན་ཅིག་དགག་དབྱེ་བྱས། །འཇིགས་
བཅས་དགོན་པར་གནས་པ་ཡིས། །ཆོས་གོས་གསུམ་པོ་དག་ལས་ནི། །གཅིག་ནི་ཁྱིམ་དུ་
བཞག་བྱ་སྟེ། །བག་ཡོད་དགེ་བ་འདོད་པས་སོ། །དགོས་པའི་ཆེད་དུ་གཞན་དུ་ནི། །ཞག་
དྲུག་འདས་ཀྱང་ཉེས་མེད་དེ། །དེར་ཡང་མཚམས་གཅིག་ཆོས་གོས་ཀྱིས། །བདུན་པའི་སྐྱ་
རེངས་
་ཤར་ན་ལྟུང་། །དབྱར་གྱི་ནང་དུ་ཟླ་བཤོལ་ཐོབ། །དབྱར་གནས་ཕྱི་མར་རབ་ཏུ་
གྲགས། །འཇིགས་བཅས་ཞེས་བརྗོད་གང་དུ་འདིར། །ངེས་པར་རྐུན་པོའི་འཇིགས་བཅས་
འདོད། །སེང་གེ་སྟག་སོགས་འཇིགས་པ་ནི། །དོགས་བཅས་འདོད་པར་ཤེས་པར་བྱ། །ཤ་
སྦྲང་ལ་སོགས་འཇིགས་པ་དག །འཇིགས་པ་ཐ་དད་ཡིན་པར་གསུངས། །སོ་གའི་ཟླ་བ་
ལྷག་མ་ལ། ཁྲུས་དོན་ལུས་རབ་སྦ་བའི་ཕྱིར། །དབྱར་གོས་རས་ཆེན་མིང་ཅན་གྱི། །ཆོས་
གོས་བརྟུལ་ཞུགས་ཅན་གྱིས་བཙལ། །འདི་ནི་དབྱར་ཟླ་གསུམ་དག་ལས། །ཟླ་ཕྱེད་བར་དུ་
བཅང་བྱ་སྟེ། །སྔ་བར་ཚོལ་ལམ་ལྷག་པར་ནི། །འཆང་བ་ལ་ཡང་ལྟུང་བར་འདོད། །དགག་
དབྱེའི་དུས་ཀྱི་གོས་བཟང་བ། །སྲ་བརྐྱང་གདིང་བའི་དོན་དུ་ནི། །ཚོགས་ལ་གསོལ་བ་སྔོན་
-303



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
་འགྲོ་བས། །ལས་བྱེད་པ་ལ་ཡང་དག་བསྒོ། །ཚོགས་ཀྱིས་ཡང་དག་གནང་ནས་ནི། །
འཕགས་པའི་ཚོགས་ཀྱིས་གུས་བྱེད་ལ། །གསོལ་བ་རྐྱང་པ་ཉིད་ཀྱིས་གཏད། །དེ་ཡིས་ཇི་
ལྟར་རིགས་པར་ནི། ཁ་བསྒྱུར་ལ་སོགས་བྱས་ནས་ནི། །སོང་ནས་ཚོགས་ཀྱི་དབུས་སུ་ཞུ། །
དེ་ནས་ཆོ་ག་བཞིན་དུ་འདིར། །གདིང་བྱ་སྲ་བརྐྱང་བཏིང་བ་ཡི། །དགེ་སློང་རྣམས་ལ་ཕན་
ཡོན་མང་། །ཕན་བཞེད་སྟོན་པས་ཡང་དག་གསུངས། །ཞག་བཅུ་ཟླ་བ་ངེས་པ་དང་། །མ་
བརྟགས་པར་ནི་འཆང་བ་དང་། །སྣམ་སྦྱར་མེད་པར་གྲོང་སོགས་འཇུག །ཡང་ཡང་ཟ་བ་
ཉིད་དང་ནི། །འདུས་ཤིང་ཟ་བ་ཉེས་པ་མེད། །བསྒོ་བ་མ་བྱས་པར་ཡང་འགྲོ། །སྨིན་དྲུག་
དང་ནི་ཁྲ་ཡི་བར། །སྲ་བརྐྱང་གདིང་བ་དུས་སུ་གསུངས། །མགུ་བ་སྤྱད་དང་མགུ་བ་བྱས། །
སྤོ་བ་དང་ནི་དེ་ལས་ལངས། །དབྱར་མ་རྫོགས་དང་དབྱར་བྲལ་དང༌། །དབྱར་ནི་ཕྱི་མར་ལ
གནས་དེ་བཞིན། །ལྐོག་ཏུ་གྱུར་པའི་དགེ་ཚུལ་དང་། །བསླབ་པ་སྤྱོད་པར་བྱེད་པ་སྟེ། །འདི་
དག་ལ་ནི་ཕན་ཡོན་མེད། །རྙེད་པ་ཁོ་ན་མ་བཀག་གོ །ལྟ་དང་ཚུལ་ཁྲིམས་དྲི་མ་ཅན། །གང་
ཞིག་དགེ་འདུན་གྱིས་རབ་སྤངས། །ཆོས་མ་ཡིན་པའི་ཕྱོགས་ལྷུང་དང་། །དེ་བཞིན་གཞན་དུ་
དབྱར་གནས་ཏེ། །ལྔ་པོ་འདི་ལ་རྙེད་པ་དང་། །ཕན་ཡོན་ཡང་ནི་མེད་པར་གསུངས། །འདིར་
ནི་བཟང་དང་མཁས་ཀུན་ལ། །ཡོན་ཏན་དང་ནི་རྙེད་པ་ཡོད། །དགེ་འདུན་ལ་བསྔོས་རྙེད་པ
གང་། །བརྟུལ་ཞུགས་ཅན་དག་དབང་བྱེད་ན། །སྤོང་བའི་ལྟུང་བྱེད་ལྕགས་ཚན་གྱིས། །སྡུག་
བསྔལ་ཉམས་སུ་མྱོང་བར་འགྱུར། །རྙེད་པ་གོས་དང་དབྱིག་ལ་སོགས། །བཟའ་བ་ལ་
སོགས་ཟང་ཟིང་ཡང་། །གཉིས་ཀའང་བསྔོས་པར་བསྒྱུར་བ་ནི། །རབ་ཏུ་བཀག་པ་གསུངས་
པ་ཡིན། །ཚོགས་ཀྱི་གཞན་ལ་གཞན་གྱི་དེར། །རྙེད་པ་ཕན་ཚུན་སྒྱུར་བྱེད་ན། །ཉེས་བྱས་
དང་ནི་ཡང་དག་ལྡན། །དངོས་གཞི་རུ་ནི་མི་བརྟག་གོ །དགེ་འདུན་མཐུན་པ་ཉིད་ཀྱི་ནི། །
དགེ་འདུན་གཞན་ལ་བསྔོས་པ་ཡི། །རྙེད་པ་བདག་གིར་སློང་བྱེད་ན། །ཐོབ་པའི་ཚེ་ན་སྤོང་
-304



འདུལ་བ་མེ་ཏོག་ཕྲེང་རྒྱུས།
བར་འགྱུར། །གང་ཟག་སྐུ་གཟུགས་མཆོད་རྟེན་དང་། །དུད་འགྲོ་རྩ་དང་ནམ་མཁའ་ལ། །
བཞག་སོགས་ས་ལ་ཀ་བ་སྟེ། ཁང་བཟངས་སོགས་ལ་ཉེས་བྱས་ཡིན།། །།
བམ་པོ་གསུམ་པ། དང་པོ་བྱིན་ལེན་བྱས་ནས་ནི། །མར་སོགས་དགེ་སློང་བྱིན་
གྱིས་བརླབས། །རང་གིས་བླངས་ནས་སྤྱད་བྱ་སྟེ། །ཞག་བདུན་དེ་ལས་ལྷག་པར་མིན། །
སྡོམ་བརྩོན་དེ་དོན་ལ་མཁས་པ། །སྤང་བར་འོས་པ་སྤངས་ནས་ནི། །དེ་ནས་ལྟུང་དེ་ལས་
ལྡང་ཕྱིར། །ནུབ་ཀྱིས་ཆོད་ནས་བཤགས་པ་བྱ། །མཁས་པས་བསྐུལ་བ་བྱས་ནས་ནི། །
གཉིས་པ་ལ་ནི་བླང་བར་བྱ། །ཇི་ལྟར་གསུངས་པའི་བརྟག་པ་དག །མི་བྱེད་པ་ལས་ལྟུང་བ
བར་འགྱུར། །ལྟུང་བ་བཅོས་པའི་དོན་དུ་ནི། །བདག་གི་དོན་དུ་ཆོས་གོས་སོགས། །ཅུང་ཟད་
ཙམ་ཡང་དེ་དག་གིས། །གཞན་ལས་བླང་བར་མི་བྱའོ། །ལྟུང་འདི་སྤང་བར་མི་བྱས་ན། །
གཞན་དུ་གྲོལ་བར་འགྱུར་བ་མིན། །སྤང་བར་ཡང་ནི་ཤེས་བྱ་ལ། །ཆོས་གོས་ལ་སོགས་སྤང་
བར་བརྗོད། །
སྤངས་པའི་ལྟུང་བྱེད་སུམ་ཅུ་པོ། །བསླབ་བྱ་དང་བཅས་བཤད་ནས་ནི། །དེ་རྗེས་
ལྟུང་བྱེད་འབའ་ཞིག་པ། །དགུ་བཅུ་རབ་ཏུ་གསལ་བར་བྱ། །རྒྱལ་པོའི་ཁབ་ཏུ་བཅོམ་ལྡན་
འདས། །བལྟ་འདོད་ཁྱིམ་པ་མང་རྣམས་ཀྱིས། །བཅོམ་ལྡན་འདས་ཉིད་གང་ན་ཞེས། །སྒྲ་
གཅན་འཛིན་ལ་དྲིས་པ་དང་། །གཞན་ན་བཅོམ་ལྡན་བཞུགས་བཞིན་དུ། །གཞན་དུ་ཉེ་བར་
བསྟན་ལས་བཅས། །དེ་ཕྱིར་མདོ་ལས་གསུངས་པ་གང་། །སྟོན་པས་ཚིགས་བཅད་གཉིས་
འདི་གསུངས། །ཆོས་གཅིག་ལས་འདས་གང་ཡིན་པ། །ལུས་ཅན་བརྫུན་དུ་སྨྲ་བ་སྟེ། །
འཇིག་རྟེན་ཕ་རོལ་སྤངས་པ་ཡིན། །འདི་ཡིས་སྡིག་པ་མི་བྱ་མེད། །ལྕགས་གོང་མེ་ལྕེ་འབར་
བ་དག །ཟོས་པར་གྱུར་པ་མཆོག་ཡིན་གྱི། །ཚུལ་འཆལ་ཡང་དག་མི་སྡོམ་པས། །ཡུལ་
འཁོར་བསོད་སྙོམས་ཟ་བ་མིན། །གཞི་ནི་བསྒྲུབ་པའི་ཕྱིར། །ངེས་པར་བརྫུན་་པའི་
-305



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཚིག་བཀག་པ་སྟེ། །ལག་བརྒྱུད་སྨྲ་བའི་ཁྱུ་མཆོག་ནས། །བརྩམས་ཏེ་བརྫུན་དུ་སྨྲ་རྣམས་
ལ། །ཤེས་བཞིན་དུ་ནི་བརྫུན་སྨྲ་བའི། །དགེ་སློང་ལ་ནི་ལྟུང་བྱེད་བརྗོད། །བརྫུན་ཚིག་རྣམ་
པ་དགུ་ཡིན་ཏེ། །རྣམ་པ་གཉིས་ཀྱི་བར་དུ་བརྗོད། །སྡོམ་བརྩོན་དག་ལ་དྲུངས་འབྱིན་ཆོས།།
ཕས་ཕམ་ལ་སོགས་རྣམ་པ་ལྔ། །ཚུལ་ཁྲིམས་ལྟ་བ་ཆོ་ག་དང་། །འཚོ་བ་ཡི་ནི་སྨྲ་བ་དགུ། །
མཐོང་སོགས་རྣམ་པ་གསུམ་ཡིན་ཏེ། །དེ་དག་གིས་ནི་སྨྲ་བ་ལ། །བརྫུན་ཚིག་རྣམ་པ་བརྒྱད་
ཅེས་འདོད། །ཚུལ་ཁྲིམས་ལྟ་སྤྱོད་ཆོ་ག་འཚོ། །མཐོང་དང་ཐོས་དང་དོགས་པ་ཡིས། །སྡོམ་
བརྩོན་བརྫུན་དུ་སྨྲ་བ་ལ། །གང་ཡང་རྣམ་པ་བདུན་ཉིད་བརྗོད། །སྨྲ་འགྱུར་དེ་བཞིན་སྨྲ་བ་
དང༌། །སྨྲས་པ་ཞེས་བྱ་ཚིག་གསུམ་དང་། །མཐོང་བ་ལ་སོགས་ཚིག་གསུམ་སྟེ། །བརྫུན་དུ་
སྨྲ་བ་དྲུག་ཏུ་བརྗོད། །དེ་ལྟར་རེ་རེ་དོར་བ་ཡིས། །ཚིག་གིས་འདིར་ནི་ཤེས་བྱ་བ། །བརྫུན་
ཚིག་རབ་ཏུ་ཤེས་པ་ལ། །བརྗོད་ནས་གོ་བ་རྣམ་པ་གཉིས། །སླར་ཡང་ཕས་ཕམ་ལ་སོགས་
ལྔས། །ཕས་ཕམ་འགྱུར་བར་ཤེས་བྱ་སྟེ། །ཕས་ཕམ་གནས་སུ་གང་བརྗོད་པའི། །སྔར་སྨྲས་
མཐའ་ནི་ཕས་ཕམ་ཉིད། །གཞན་ལ་ནམ་ཡང་མི་བཞེད་དོ། །དགེ་འདུན་ལྷག་མར་འགྱུར་བ་
ནི། །བག་ཙམ་གྱིས་སམ་རྩ་བས་སྐུར། །ཆོས་ལ་ཆོས་མིན་ལ་སོགས་དེས། །གང་ཞིག་དགེ་
འདུན་དབུས་སྨྲ་ན། །དེ་ལ་སྦོམ་པོར་འགྱུར་བ་ཡི། །བརྫུན་ཚིག་ཅེས་ནི་རྣམ་པར་བཞག །
གསོ་སྦྱོང་དུས་ཀྱི་ལས་དག་ལ། །འདི་ལ་དག་གམ་ཞེས་བརྗོད་ཚེ། ཁ་རོག་ཉེས་པ་སྦེད་བྱེད་
ན། །ཉེས་བྱས་དྲི་མར་འགྱུར་བར་བརྗོད། །དེ་ལྟར་དེ་དག་གང་བསྟན་པ། །བརྫུན་གྱི་ཚིག་
ནི་རྣམ་པ་བཞིས། །དེ་ལས་གཞན་པ་ལྟུང་བྱེད་དུ། །འགྱུར་བའི་བརྫུན་ཚིག་ཅེས་བྱར་བསྟན།།
མ་མཐོང་སོགས་ལ་མཐོང་སོགས་དང་། །མཐོང་སོགས་ལའང་དེ་ལས་བཟློག །ཤེས་བཞིན་
དུ་ནི་སྨྲ་བྱེད་ན། །དོན་རིག་པ་ན་ལྟུང་བྱེད་འདོད། །དུད་འགྲོ་ལ་ཡང་རྭ་ཆག་སོགས། །སྐྱོན་
ནས་ཚིག་ཏུ་སྨྲས་པ་ན། །སེམས་ཞུམ་ལས་བྱེད་མི་བརྩོན་ན། །ཤེས་ལྡན་མི་རྣམས་སྨོས་ཅི་
-306



འདུལ་བ་མེ་ཏོག་ཕྲེང་རྒྱུས།
དགོས། །དེ་ཕྱིར་སེམས་ཅན་ཐམས་ཅད་ལ། །ཕན་བཞེད་བཅོམ་ལྡན་འདས་ཀྱིས་བཀག །
མི་རྣམས་ལ་ནི་སྐྱོན་བརྗོད་པས། །དགེ་སློང་ལ་ནི་ལྟུང་བྱེད་ཡིན། །སྐྱོན་བརྗོད་བསམ་པའི་
དགེ་སློང་གིས། ཁྱོད་ནི་བྲམ་ཟེར་རབ་བྱུང་ཞེས། །བྲམ་ཟེ་ལ་ནི་རིགས་དྲིས་ན། །དེ་ལ་ཉེས་
བྱས་ལྟུང་བར་འགྱུར། །དེ་འདྲའི་སེམས་ཀྱིས་རྒྱལ་རིགས་ལའང་། །སྨྲ་བྱེད་ཉེས་བྱས་ཁོ་ན་
སྟེ། །དེ་བཞིན་རྗེ་རིགས་དམངས་དག་ལ། །སྨྲ་བྱེད་སྡོམ་བརྩོན་ལྟུང་བྱེད་ཡིན། །ཐགས་
མཁན་ལྷ་རྟེན་ལྷམ་མཁན་དང་། །ཤིང་མཁན་ཚེམ་བུ་སྨིག་མ་མཁན། །དེ་ལ་སོགས་པའི་
རིགས་རྣམས་ཀྱིས། །ཡོངས་སུ་སྨྲ་ན་ལྟུང་བྱེད་བརྗོད། །རྫ་མཁན་དང་ནི་མགར་བ་
་མགར་བ་དང༌། །
བྲན་དང་ཀོ་ལྤགས་མཁན་དང་ནི། །བྱ་གཤོར་ཉ་པ་རྔོན་པ་དང་། །གཏུམ་པོ་སོགས་བརྗོད་
ཉམས་པར་འགྱུར། ཁྱོད་ནི་བྲམ་ཟེ་ཡིན་ཏེ་དེའི། །རིགས་ཀྱི་བྱ་བ་གཙང་སྦྲ་སོགས། །
བསླབ་བྱ་ཁྱོད་ལ་དགེ་སློང་གིས། །ཅི་བྱ་ཞེས་ནའང་ཉེས་བྱས་ཉིད། ཁྱོད་ནི་རྒྱལ་རིགས་ཁྱོད་
ཀྱི་ལས། །མཚོན་ཆའི་རིགས་པ་མདུང་དང་ནི། །མདའ་སོགས་སློབས་ཤིག་ཅེས་སྨྲ་ན། །
གང་ཡིན་དེ་ལ་ཉེས་བྱས་སོ། །དེ་བཞིན་རྗེ་རིགས་དམངས་རིགས་ཀྱི། །ལས་ལ་ངེས་པར་
སྦྱར་ཡང་ངོ་། །ཐགས་མཁན་སྨུག་མ་མཁན་སོགས་ལ། །ལྟུང་བྱེད་ཀྱི་ནི་ལྟུང་བར་བརྗོད། །
མཆོད་སྦྱིན་དང་ནི་གདོལ་པ་སོགས། ཁྱོད་ཀྱིས་རང་ལས་བྱོས་ཤིག་ཅེས། །སྨྲ་ཡང་མི་
མཁས་དེ་དག་ལ། །སྔ་མ་བཞིན་དུ་ཉེས་བྱས་ཡིན། །འཐེང་བོ་ཞར་བ་ལག་རྡུམ་དང་། །སྒུར་
པོ་མི་ཐུང་ལོང་དང་འོན། །ཞེས་སྨྲ་ན་ཡང་ལྟུང་བྱེད་ཀྱི། །མེ་ཡི་ནང་དུ་སྲེག་པ་འཐོབ། ཁྱོད་
ནི་མཛེ་ཅན་ཁྲག་ནད་སྐྱུག །ཉམ་ཆུང་གཡན་པ་འོག་གྲོལ་དང་། །དེ་ལ་སོགས་བརྗོད་ངན་
ཚིག་རྣམས། །སྡོམ་བརྩོན་ལ་ནི་ལྟུང་བྱེད་འདོད། ཁྱོད་ནི་མ་དག་ལྟུང་བས་བཅོམ། །གདུག་
པ་དང་བཅས་འགྱོད་པ་ཅན། ཁྱོད་ནི་ཁྲོ་བས་སེམས་བསྲེགས་པ། །ཞེས་སྨྲས་སོགས་ལའང་
དེ་ཉིད་དོ། །དགེ་སློང་སྐྱོན་བརྗོད་བསམ་པ་ཡིས། །བོང་བུ་སོགས་ཀྱིས་གཤེ་བྱེད་ཅིང་། །རྒྱ་
-307



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གད་ལ་སོགས་ཀུན་ལྡང་བས། །སྤྱི་ན་ལྟུང་བྱེད་ཀྱིས་རིག་འགྱུར། །དེ་ལྟར་རིགས་དང་བཟོ་
དང་ནི། །ལས་རྣམས་དང་ནི་རྟགས་དང་ནད། །ལྟུང་དང་ཁྲོ་བ་ལ་སོགས་པའི། །ཚིག་གིས་
སྨྲ་བར་མི་བྱའོ། །ཐེ་ཚོམ་བསལ་བའི་དོན་དུ་ནི། །སངས་རྒྱས་གདུང་ནི་གང་ཡིན་པ། །རྒྱལ་
རིགས་ལས་གང་རབ་བྱུང་བ། །ཞེས་སོགས་སྨྲ་ལ་ཉེས་པ་མེད། །དགེ་སློང་ཕྲ་མ་སྨྲ་ན་ཡང་།།
ལྟུང་བ་འདི་ཉིད་ཡང་དག་ལྡན། །ཕྲ་མ་ཕ་རོལ་དབྱེ་བའི་ཕྱིར། །ཉོན་མོངས་ཅན་གྱི་ཚིག་
ཡིན་ཏེ། །དཔེར་ན་འབྲེག་མཁན་གྱོལ་པོ་ཁྱོད། །དེ་སྐད་སུ་ཞིག་སྨྲ་ཞེ་ན། །སྨྲས་པ་དགའ་
བྱེད་ཀྱིས་སྨྲ་ཞེས། །འདི་ནི་ཕྱོགས་ཙམ་བསྟན་པ་སྟེ། །འདིར་ཡང་ཐམས་ཅད་སྔ་མ་བཞིན།།
རིགས་དང་བཟོ་སོགས་སྨྲས་པ་ལས། །ཉེས་བྱས་ལ་སོགས་ཤེས་བྱ་སྟེ། །བློ་ལྡན་གྱིས་ནི་
སྤང་བར་བྱ། །དགེ་འདུན་མཆོག་གཅིག་པ་ཡིས་ནི། །གང་ཞིག་མཐུན་པར་གྱུར་པ་ན། །
ལས་ལ་སྐྱོ་སྔོགས་བྱེད་པ་དེས། །ཟད་བྱེད་ལྟུང་བ་ཐོབ་པར་འགྱུར། །མཆོག་གཅིག་བསམ
པ་གཅིག་པ་ཡིས། །ཆོས་བཞིན་ཆོ་ག་བཞིན་དུ་ནི། །འགྱེད་པ་ལ་སོགས་རྣམ་བཞི་ཡི། །
དབང་བྱས་བསྟན་པ་དེ་དག་གི །ལས་ལ་སྐྱོ་སྔོགས་ཞེས་བྱ་བ། །འདི་མ་ལེགས་ཞེས་བརྗོད་སྒྲོ
པ་ཡི། །རྫོགས་ན་ཐེ་ཚོམ་གྱིས་ཀྱང་ནི། །སྐྱོ་སྔོགས་བྱེད་ན་ལྟུང་བར་བཅས། །བྱས་སམ་འོན་
ཏེ་མ་བྱས་ཞེས། །ཐེ་ཚོམ་གྱིས་ཀྱང་སྐྱོ་སྔོགས་ན། །ཉེས་བྱས་འགྱུར་ཏེ་དེ་ལ་ནི། །ཅིག་ཤོས་
མིན་ཞེས་མཁས་པས་གསུངས། །གཞན་དག་གི་ནི་དབང་བྱས་ལ། །གཞན་གྱི་དབང་བྱས་
འདུ་ཤེས་སམ། །རྫོགས་ལ་མ་རྫོགས་ཞེས་པ་ལ། །ལྟུང་བའི་ཚུལ་ནི་སྔར་བཞིན་ནོ། །
གཉུག་མར་གནས་དང་ལས་བྱེད་དང་། །འདུན་པ་ཕུལ་དང་ལྟ་བ་སྨྲ། །གློ་བུར་བ་སྟེ་འདི་
དག་ནི། །གང་ཟག་ལྔ་ཞེས་ཡོངས་སུ་གྲགས། །ཐོག་མཐའ་དབུས་སུ་གང་དག་དེ། །གཉུག་
མར་གནས་པ་ཞེས་བྱའོ། །ལས་ཀྱི་དབང་དུ་བྱས་པ་ལས། །གང་ཞིག་དེ་བྱེད་དེ་ལས་བྱེད། །
དེར་ནི་གང་ཞིག་འདུན་པ་ཕུལ། །དེ་ནི་འདུན་པ་ཕུལ་བའོ། །ལྟ་བ་སྨྲ་བ་ཞེས་བྱ་གང་། །གང་
-308



འདུལ་བ་མེ་ཏོག་ཕྲེང་རྒྱུས།
དག་དགེ་འདུན་དབུས་སུ་ནི། །ཞུ་ཚེ་བདག་གིས་འདི་ལྟར་མཐོང་། །འདི་ལྟར་མིན་ཞེས་སྨྲ་
བའོ། །ཐོག་མཐའ་དབུས་སུ་མི་ཤེས་པ། །དེ་ནི་གློ་བུར་འོངས་བར་འདོད། །དང་པོ་རྣམ་པ་
གསུམ་པོ་ཡིས། །ལས་ལ་རྩོད་ན་ལྟུང་བྱེད་དེ། །དམ་པའི་ལས་ལ་རྩོད་པ་ལ། །ཐ་མ་གཉིས་
ཀྱིས་ཉེས་བྱས་སོ། །ཚིག་ལྔའམ་དྲུག་ལས་ཕར་ལྷག་པར། །རིག་པའི་སྐྱེས་པ་མེད་པར་ནི།
བུད་མེད་དག་ལ་ཆོས་སྟོན་ན། །ལྟུང་བྱེད་སྐྱོན་དུ་འགྱུར་བ་ཡིན། །མཐའ་དག་གཟུགས་ནི་
མི་རྟག་ཅིང་། །དེ་བཞིན་ཚོར་དང་འདུ་ཤེས་དང་། །འདུ་བྱེད་དང་ནི་རྣམ་པར་ཤེས། །མཁས་
པས་ཚིག་ལྔར་ངེས་རྟོགས་བྱེད། །མིག་དང་རྣ་བ་སྣ་དང་ལྕེ། །ལུས་དང་ཡིད་ཀྱང་མི་རྟག་
ཅེས། །ཚིག་དྲུག་བརྗོད་པ་འདི་ཡིན་པར། །མཁས་པ་རྣམས་ཀྱིས་གསུངས་པ་ཡིན། །ཚིག་
ལྔ་བསྟན་པར་བྱའོ་ཞེས། །ཤེས་བཞིན་ཚིག་དྲུག་རྗོད་བྱེད་ན། །ལྟུང་བའོ་དེ་བཞིན་དྲུག་པ་
ཡང་། །བདུན་པ་རྗེས་སུ་སྟོན་ནའོ། །འབྲེལ་མེད་སྨྲ་བ་ཉེས་མེད་དེ། །ཤིན་ཏུ་སྨྲ་བ་མྱུར་ཡང་
ངོ༌། །དྲིས་ལན་མཁན་གྱི་བུད་མེད་ནི། །རིགས་ལྡན་ལ་སྟོན་ཉེས་པ་མེད། །བསྙེན་པར་མ་
རྫོགས་པ་དང་ཚིག །མཉམ་པོར་ཆོས་བརྗོད་པ་ལས་ལྟུང་། །རྗེས་སུ་འབྲང་ལ་ཉེས་མེད་དེ།།
འདོན་དང་ཁ་ཏོན་སྦྱོང་བ་ལའང་། །གནས་ངན་ལེན་དང་ལྡན་པའི་ཚིག །ཚོགས་ཀྱིས་གནང་
མེད་བརྗོད་མི་བྱ། །དེ་ཡང་ཕས་ཕམ་པ་དང་ནི། །དགེ་འདུན་ལྷག་མའི་གནས་ངན་ལེན། །
ཡང་དག་བླ་མར་གྱུར་པའི་ཆོས། །བསྙེན་པར་མ་རྫོགས་གང་ཟག་ལ། །སྡོམ་བརྩོན་གང་
ཞིག་སྨྲ་བྱེད་ན། །འདི་ལ་ཡང་ནི་ལྟུང་བྱེད་འགྱུར། །འདིར་ནི་སྒྲིབ་པ་རྣམ་པ་ལྔ། །མི་རྣམས་
ཀྱི་ནི་ཆོས་སུ་ཐོས། །དེ་ཟད་བླ་མའི་ཆོས་སུ་འདོད། །བསམ་གཏན་རྣམས་ནི་བླ་མའོ། །མ་
གནང་བར་ནི་དགེ་འདུན་གྱི། །གང་ཟག་དག་ལ་སྟེར་བྱེད་ཅེས། །བྱིན་ནས་རྩོད་པ་རྩོམ་ན་
ནི། །སྡོམ་བརྩོན་དེ་ཡང་ཟད་ལྟུང་འགྱུར། །ཟླ་བ་ཕྱེད་ཕྱེད་གསོ་སྦྱོང་དུས། །སོ་སོར་ཐར་པ་
འདོན་པའི་ཚེ། །གང་ཞིག་ཁྱད་གསོད་དེ་ལ་ཡང་། །ཟད་བྱེད་ལྟུང་བར་འདོད་པ་ཡིན། །ཕྲ
-309



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཞིང་ཕྲ་བ་འདི་དག་འདིར། །ཉེར་བསྟན་དགོས་པ་ཅི་ཞིག་ཡོད། །གང་དག་ཉོན་མོངས་
དབང་གིས་ནི། །བསླབ་པ་ཁྱད་གསོད་འདི་སྐད་སྨྲ། །རྩིས་ཀྱི་ཕྱིར་དང་ཁྱད་གསོད་ཕྱིར། །
བསྲེག་ཕྱིར་ཡོངས་སུ་གདུང་བའི་ཕྱིར། །དེ་བཞིན་རྨ་འགེགས་དོན་དུ་ཞེས། །ཚིག་འདིར་རེ་
རེས་ཟད་པ་སྟེ། །ཕྲན་ཚེགས་ལུང་སོགས་ལས་གསུངས་པ། །ཇི་སྲིད་འདུལ་བ་དང་འབྲེལ་
བས། །དེ་ནི་དགེ་སློང་ཁྱད་གསོད་ན། །དེ་ཉིད་ལྟུང་བ་དང་བཅས་འགྱུར། །དགེ་སློང་རང་
ངམ་གཞན་གྱིས་ཀྱང་། །ས་བོན་ཚོགས་ནི་མ་ལུས་དང་། །འབྱུང་པོའི་གནས་ནི་འཇིག་བྱེད་
ན། །གསལ་པོར་ལྟུང་བྱེད་དུ་ནི་འདོད། །གང་ཞིག་རྩ་བའི་ངོ་བོར་སྐྱེ། །དེ་ནི་རྩ་བའི་ས་བོན
ཏེ། །ཡུངས་དང་སྒེའུ་གཤེར་གླ་སྒང་སོགས། །སྡོང་བུའི་ས་བོན་དེ་ཡང་ནི། །ས་གང་ལ་ནི་
ལེགས་བཙུགས་པས། །སླར་ཡང་སྡོང་བུ་སྐྱེ་བ་སྟེ། །ནྱ་གྲོ་དྷ་དང་ཨུ་དུམྦར། །ཨ་ཤོད་ཀ་ར་
བཱི་ར་སོགས། །གང་ཞིག་བཅད་པའི་རྩེ་མོ་ཡང་། །འཕེལ་ཞིང་སྐྱེ་བར་འགྱུར་བ་གང་། །ཀ་
ཤི་བུར་ཤིང་འདམ་བུ་སྨིག །དེ་དག་ཐོག་གུའི་མིང་ཅན་ཡིན། །བཀས་པས་སྐྱེ་བ་བཀས་པ་
ཡིན། །ས་བོན་ཇི་ལྟ་བུ་ཞེ་ན། །ཨ་ཛ་ཀ་དང་སམ་བུ་དང༌། །ཛམ་བྷི་རེ་དང་ཡན་ཛི་ཀ །ས་
བོན་ས་བོན་ཏིལ་མུད་ག །གང་གཞན་དེ་འདྲའི་ས་བོན་ཡང་། །འབྱུང་པོའི་སྒྲ་གཅན་སེམས་
ཅན་གྱི། །རིགས་ཀུན་ལ་ནི་ངེས་པར་བརྗོད། །འབུ་སྲིན་ཕྱེ་མ་ལེབ་ལ་སོགས། །དེ་ཡི་
གནས་ནི་ཤིང་སོགས་གྲགས། །དེ་ལ་དེར་འདུ་ཤེས་པས་སམ། །ཐེ་ཚོམ་གྱིས་ཀྱང་གཅོད་
ནའོ། །དེ་ལྟར་ས་བོན་རྩྭ་སྔོན་དང་། །དེ་འཇོམས་ན་ནི་ལྟུང་བར་འདོད། །ས་བོན་གཞན་ལ་
གཞན་འདུ་ཤེས། །ཐེ་ཚོམ་གྱིས་ཀྱང་ལྟུང་བར་འདོད། །གཏུན་དུ་ས་བོན་རྣམ་པ་ལྔ། །
བླུགས་ནས་ཉམས་པར་བྱའོ་ཞེས། །དགེ་སློང་ལྷུར་ལེན་ཉམས་ན་ནི། །ལྟུང་བྱེད་ལྔ་ཉིད་
འདོན་པ་ཡིན། །མ་ཉམས་ན་ནི་དེ་དག་ལ། །ཉེས་བྱས་ཀྱང་ནི་རྣམ་པ་ལྔ། །མིར་འཇུག་ན་
ཡང་ཚུལ་དེ་ཉིད། ཁུ་ཚན་ལ་སོགས་པར་ཡང་རུང་། །སེམས་དེ་ལྟ་བུས་རྩྭ་སྔོན་ལ། །འཆག་
-310



འདུལ་བ་མེ་ཏོག་ཕྲེང་རྒྱུས།
པར་བྱེད་པ་དག་ཀྱང་ངོ་། །ཉམས་ན་དགེ་སློང་ལྟུང་བྱེད་དེ། །མ་ཉམས་ན་ནི་ཉེས་བྱས་སོ། །
ཤིང་དང་རེ་ལྡེ་ལ་སོགས་པ། །སྔོ་སར་ལ་ནི་འདུད་པ་དང་། ཁུ་ཚན་ཐུག་པ་ལ་སོགས་པ། །
འབོད་པ་ལ་ཡང་འདོད་པ་ཡིན། །སྦྱོར་བ་གཅིག་ཉིད་ཀྱིས་ཀྱང་འདིར། །ཤིང་གཅིག་གཅོད་
པར་བྱེད་པ་ན། །དེ་ལ་ཉེས་བྱས་གཅིག་དང་ནི། །ཟད་བྱེད་ལྟུང་བྱེད་གཅིག་ཡིན་ནོ། །སྦྱོར་
བ་ཡང་ནི་གཉིས་དག་གིས། །སྡོམ་བརྩོན་ཤིང་སོགས་གཅིག་གཅོད་ན། །ཉེས་བྱས་གཉིས་
དང་ལྟུང་བྱེད་གཅིག །དེ་ལྟར་སྦྱོར་བ་ཇི་སྙེད་པ། །དེ་སྙེད་དུ་ནི་ཉེས་བྱས་འདོད། །རྫས་ཀྱི་
ཚད་ཀྱི་དབྱེ་བ་ཡིས། །ཟད་བྱེད་ལྟུང་བྱེད་ཐ་དད་འདོད། །འདབ་སྔོན་མེ་ཏོག་འབྲས་བུ་དང་།
ཁ་འབུས་པ་དང་རྩ་བ་ཉིད། །སྡོང་བུ་དང་ནི་ཆུ་བ་གཅོད། །ཉ་ལྕིབས་འདོན་ཡང་ལྟུང་བྱེད་
ཉིད། །ཤུན་པ་དང་ནི་འདབ་སྐྱ་དང་། །མཚོ་སྐྱེས་དག་ནི་རྒྱས་པ་ཉིད། །གཅོད་པ་ལ་ནི་ཉེས་
བྱས་གསུངས། །འདི་དག་མདོར་བསྡུས་ཚུལ་ཡིན་ནོ། །སོ་ཤིང་རྩ་བ་ཤུན་པ་དང་། །འདབ་
མ་མེ་ཏོག་སོགས་འདོད་ན། །བསླང་བྱ་རི་ལས་ཆོད་དང་ཤོགས། །ཞེས་སོགས་ཚིག་ནི་
སྤངས་ནས་སོ། །སྦྲང་ཚང་དང་ནི་ཤ་བལ་ཉིད། །ཤ་མོ་འབུ་སྲིན་ཚང་དེ་བཞིན། །བྱ་ཚང་དང་
ནི་སྤང་ཤ་དང་། །བ་རྒྱ་ཡང་ནི་དབྱུང་མི་བྱ། །རུང་བས་གཅོད་དང་འདོན་པ་ལ། །ཐམས་ཅད་
དུ་ཡང་ཉེས་ཡོད་མིན། །འདི་དག་ཤེས་པར་གྱིས་ཤིག་ཅེས། །བརྗོད་ན་འདི་ནི་རུང་བ་ཡིན།།
གསར་པའི་ལས་ལ་ལས་བྱེད་ཀྱིས། །ཤིང་གི་ལྷ་ལ་གསོལ་བཏབ་ཅིང་། །གཏོར་མ་མེ་ཏོག་
ལ་སོགས་པས། །ཆོ་ག་བཞིན་དུ་མཆོད་ནས་བྱ། །རྒྱུད་ཆགས་གསུམ་པ་འདོན་བྱས་ནས། །
དམ་ཆོས་ཉན་པ་སྦྱིན་བྱས་ཏེ། །དེ་ལ་ལས་ལམ་བཅུ་པོ་ནི། །དགེ་དང་མི་དགེ་བརྗོད་པར་
བྱ། །དགེ་བས་འབྲས་བུ་བདེ་སྟེར་ཏེ། །ཅིག་ཤོས་ཀྱིས་ནི་ངན་སོང་ཡིན། །སེར་སྣའི་སྐྱོན་
དང་བཅས་དག་ལ། །སྦྱིན་པའི་ཡོན་ཏན་ལེགས་བརྗོད་བྱ། །གང་ཞིག་དགའ་ཚལ་ལ་
སོགས་སུ། །ལྷ་མོའི་ཚོགས་དང་ལྷ་རྣམས་ཀྱིས། །རྩེད་འཇོ་ཡུན་རིངས་བདེ་མྱོང་བ། །དེ་ནི
-311



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སསྦྱིན་པའི་འབྲས་བུར་གསུངས། །བཀྲེས་དང་སྐོམ་སོགས་མེ་དག་གིས། །ལུས་རིད་ལྕེ་
མགྲིན་སྐམས་པ་ཡི། །སྐལ་ངན་འཁོར་བྱེད་ཡི་དྭགས་གང་། །མི་ཡི་གཟུགས་འདྲ་སྡུག་
བསྔལ་ཅན། །དེ་ནི་ཐོག་མེད་སྲིད་པ་ཡི། །བག་ཆགས་ཀུན་ཁྱབ་མཐུ་ལྡན་པས། །མཆོག་ཏུ་
དོན་མེད་འགྱུར་བ་སྟེ། །སེར་སྣའི་འཚེ་བ་ཡིན་པར་འདོད། ཁྲག་འཛག་པ་ལ་སོགས་པ་
ཡིས། །ཞག་བདུན་རྣམ་འགྱུར་མི་སྟོན་ན། །ཚུལ་འདི་ལེགས་པར་རིག་ནས་ནི། །ཤིང་ཆེན་
གཅོད་པ་ལ་སོགས་བྱ། །དགེ་སློང་ལ་ནི་འཕྱ་བ་དང་། །གཞོགས་འཕྱས་ཀྱང་ནི་རྣམ་པ་མང་།།
བྱེད་ནའང་ལྟུང་བ་སྔར་ཇི་བཞིན། །འདིར་ཡང་ལྟུང་བ་ཁོ་ནར་བརྗོད། །འདི་དག་འཕྱ་བ་
ཉིད་དབང་བྱས། །དགེ་སློང་གཞོགས་འཕྱས་མཁན་ཡང་འདིར། །གསོལ་བའི་ལས་ནི་སྔོན་
འགྲོ་བས། །དགེ་འདུན་གྱིས་གང་བསྐོས་པ་ཡི། །གུས་པས་ལས་ནི་ངེས་ལྡན་པ། །དེ་ལ་
དགེ་སློང་གང་ཞིག་འཕྱ། །ཁྲོ་སེམས་ལྡན་ན་ལྟུང་བྱེད་དོ། །ཅིག་ཤོས་ཉིད་ནི་ཉེས་བྱས་ཉིད།།
གཙུག་ལག་ཁང་གཏོད་ཟས་དང་ནི། །འོ་ཐུག་འབྲས་བུ་འགྱེད་པ་དང༌། །ཕྱི་དེ་ཉིན་པར་ཡང་
ནི་རུང་། །ཕྲན་ཚེགས་དག་ནི་འདྲིམ་པ་དང་། །སྣོད་སྤྱད་འདྲུབ་དང་སྲ་བརྐྱང་གི །ཆོས་གོས་
དག་ནི་སྦེད་པ་དང་། །ཆོས་གོས་རྣམས་ནི་འགྱེད་པ་དང་། །དབྱར་ཀྱི་རས་ཆེན་སྦེད་པ་དང་།
ཁང་སྐྱོང་དེ་ཡི་མངག་གཞུག་དང་། །དེ་བཞིན་སྡེར་སྤྱད་ཞལ་ཏ་བ། །རྩོད་པ་འགོགས་དང་ཆུ་
འདྲིམ་དང་། །བྱ་རོག་ལ་སོགས་སྤྲོད་པ་དང་། །མལ་སྟན་འདུག་སྟན་སྟོབས་པ་དང་། །ཟས་
འདུན་འཇིག་རྟེན་བཟློག་པ་དང་། །གསོལ་དང་གཉིས་ཀྱི་ལས་གང་ཡིན། །འདི་དག་དགེ་
འདུན་གྱིས་ནི་བསྐོ། །གང་ཕྱིར་དང་པོ་བཅུ་གཉིས་ལ། །འཕྱ་དང་གཞོགས་འཕྱིས་ཀྱིས་ལྟུང་
འགྱུར། །གཞོགས་འཕྱས་བརྩེ་བ་མེད་པའི་ཚིག །འཕྱ་བ་ཕ་རོལ་ལ་སྨོད་པའོ། །བསྒོ་བ་
རྣར་གཟན་ལྟུང་བའོ། །བསྒོ་བ་ཞེས་བྱ་དྲི་བར་བརྗོད། །རྣ་ལ་གཟན་པ་ངན་སེམས་ཀྱིས། །
ངེས་པས་ལན་གཞན་སྨྲ་བའོ། །གཞན་དྲིས་པ་ན་གཞན་དུ་ནི། །གཞན་གདུང་བྱ་ཕྱིར་སྨྲ་ཡང་ལ
-312



འདུལ་བ་མེ་ཏོག་ཕྲེང་རྒྱུས།
ཡིན། །གཞན་དུ་གསད་བྱའི་གང་ཟག་ནི། །དགྲ་བོས་དྲིས་ཚེ་འདི་སྐད་དུ། །ནམ་མཁའའམ་
སོར་མོ་བདག་མཐོང་གི །དམ་པའི་དོན་དུ་སེམས་ཅན་མིན། །ཞེས་ནི་ཁ་ནས་བསླུ་ཚིག་དག།
བརྗོད་པ་ལ་ནི་བཀག་པ་མེད། །རྣ་ལ་གཟན་པའི་བསམ་པ་ཡིས། །དྲིས་ཚེ་སྡོམ་བརྩོན་མི་སྨྲ་
འདུག །ཉེས་བྱས་ཀྱིས་ནི་ངན་སོང་དུ། །སྡུག་བསྔལ་མཐར་ནི་སྨྲ་བར་འདོད། །དགེ་འདུན་
མལ་སྟན་ཁྲིའུ་སོགས། །བླ་གབ་མེད་པར་བོར་ནས་ཀྱང་། །གཞན་ལ་མ་བཅོལ་བར་ཡང་
ནི། །འགྲོ་ན་ཟད་བྱེད་ལྟུང་བ་འཐོབ། །བརྟུལ་ཞུགས་ཅན་ནི་འགྲོ་བ་ན། །ཇི་སྲིད་ཁྲིའུ་ལ་
སོགས་པའི། །ཕྱི་ཡི་མཚམས་ནི་མ་འདས་པ། །དེ་སྲིད་དུ་ནི་ཉེས་བྱས་སོ། །སླར་ལོག་ཚེ་ན་
མ་ཉམས་ན། །ཉེས་བྱས་དང་ནི་ལྡན་འགྱུར་ཏེ། །ཇི་སྟེ་ཕན་ཕུན་གྱུར་ན་ནི། །དེ་ལ་ཟད་བྱེད་
ལྟུང་བྱེད་དོ། །མེ་དང་རླུང་དང་ཆར་པ་ཡི། །དབྱེ་བས་ཕན་ཕུན་གསུམ་དུ་གསུངས། །རིམ་པ་
གཉིས་པར་ཚིག་ན་ནི། །མེ་ཡི་ཕན་ཕུན་ཞེས་བྱའོ། །རིམ་པ་གཉིས་དག་བཟློག་ན་ནི། །རླུང་
གི་ཕན་ཕུན་ཉིད་ཅེས་བྱ། །ཆར་པ་ཞེས་བྱ་ཆར་ཆུ་ཡིས། །རིམ་པ་གཉིས་པར་ཕིགས་ན་
ཡིན། །གཙུག་ལག་ཁང་དུ་ཞུགས་པ་ན། །མེ་ལ་སོགས་པའི་ཕན་ཕུན་ལ། །ཉེས་བྱས་ལ་
སོགས་རྣམ་གཞག་དག །སྔ་མ་བཞིན་དུ་ཡང་དག་བཤད། །ལམ་དུ་རབ་ཞུགས་དེ་ལྟའི་
གཞི། །གལ་ཏེ་དྲན་པར་གྱུར་ན་དེའི། །མོད་ལ་བྱིས་པའི་རང་བཞིན་ཞེས། །བདག་ཉིད་ལ་
ནི་ཡང་དག་སྨད། །དེ་ཡིས་ཇི་སྲིད་དགེ་སློང་གཞན། །མཐོང་ནས་ཉེ་བར་སོང་ནས་ནི། །
གནས་མལ་མལ་སྟན་སྦ་བའི་ཕྱིར། །གུས་པ་སྔོན་འགྲོས་གསོལ་བ་གདབ། །གལ་ཏེ་དེ་
ཡིས་ཐོས་ནས་ཀྱང་། །དེ་དག་སྦ་བཏུལ་མི་བྱེད་ན། །དེ་ཡང་ལྟུང་བྱེད་མདའ་ཡིས་ནི། །ཕོག་
པའི་སྡུག་བསྔལ་ཉམས་མྱོང་འགྱུར། །ཁྱིམ་པས་མགྲོན་དུ་བོས་པའི་ཚེ། །འདུག་སྟན་ལ་
སོགས་གཡར་བ་ན། །དགེ་ཚུལ་དག་གམ་ཁྱིམ་པ་ཡིས། །བཀུར་བར་བྱ་ཡིས་རང་གིས་
མིན། །གཙུག་ལག་ཁང་དུ་ཁྱིམ་པ་དག །ཟན་ཟའི་ཚེ་ན་རྫོགས་ཀྱི་བར། །འདུག་སྟན་སྦྱིན་ཡ
-313



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱ་དེ་དག་ལ། །རང་དོན་མ་ཉམས་པ་ཡིས་བསྲུང་། །ནད་པ་དང་ནི་ནད་གཡོགས་དག །རྒན་
པོར་གྱུར་དང་ཚུལ་ཁྲིམས་འཆལ། །ནང་བཅས་བསྙེན་པར་མ་རྫོགས་ལ། །ནམ་ཡང་ཡིད་
བརྟན་མི་བྱའོ། །སྟན་གཅིག་ལ་ནི་འདུག་པ་ན། །གསར་བུས་དེ་དག་བརྟུལ་བྱ་ཞིང་། །གཉི་
ག་གསར་བུ་ཡིན་ན་ནི། །སྟན་གང་ཕྱི་ནས་དོང་བས་ཡིན། །དམ་པའི་ཆོས་ཉན་ལ་སོགས་
དུས། །གནས་བརྟན་མཁྲང་མི་ཚུགས་པ་ཡིས། །གང་དུ་འདུག་དེར་འདུག་སྟན་ནི། །གཞག་
བྱ་འགྱེལ་བ་ཉིད་ཕྱིར་ཡང་། །དེ་ཕྱིར་མཁྱེན་མཆོག་བཅོམ་ལྡན་གྱི། །བསྙེན་བཀུར་ཆོ་ག་
ཐམས་ཅད་ནི། །གཉི་ག་ལ་ཡང་ཕན་འདོད་པས། །བླ་མ་ལ་བརྟེན་བྱ་བར་གསུངས། །
རིངས་པའི་རྐྱེན་ནི་བྱུང་བ་ན། །རྩིག་པའི་དྲུང་ངམ་ཤིང་དྲུང་དུ། །བཞག་པ་ལ་ནི་ཉེས་མེད་
དེ། །གློ་བུར་ཟས་ནི་བཅད་མི་བྱ། །གང་དུ་སོང་ནས་མི་ལྟ་བའི། །ཇི་སྲིད་ཆོས་གོས་ཉེ་འཁོར་
ནི། །སྔར་གསུངས་དེ་སྲིད་མལ་སྟན་གྱིའང་། །ཤིན་ཏུ་བདེ་བ་སྒྲུབ་བྱེད་པའི། །རིན་ཆེན་
ཆོས་ནི་སྟོན་པ་ན། །སྟོན་པའི་བཀའ་ནི་མཆོད་བྱས་པས། །སྟན་མཐོ་མཛེས་ལ་འདུག་པར་
བྱ། །གྲུ་བཞི་རབ་མཉམ་བདེ་བའི་སྟན། །རྒྱབ་རྟེན་རྐང་རྟེན་སྐས་དང་བཅས། །ཆུན་འཕྱང་
བླ་རེས་ལེགས་བཀོད་པའི། །སེང་གེའི་ཁྲི་ཡང་བཅང་བར་བྱ། །ནོར་ཡོད་དེ་ཚེ་རྗེས་གནང་
ཕྱིར། །འདུས་བྱས་མི་རྟག་ཡིད་ཆེས་པས། །རིན་ཆེན་ཀུན་གྱིས་མཛེས་པར་ནི། །ལེགས་
བྱས་དེ་ལ་འདུག་བྱ་ཉིད། །དེ་ལྟར་ཡིད་ལ་བྱེད་པ་དང་། །སྦྱིན་བདག་ལ་ཡང་ཕན་པའི་
ཕྱིར། །སྡོམ་བརྩོན་རིན་ཆེན་སྣ་ཚོགས་ཀྱིས། །མཛེས་པའི་ཁྲི་ལ་འདུག་པར་བྱ། །གནོད་
གནས་དང་ཀླུ་ཡི་ཡུལ། །ལྷ་མིན་ལྷ་ཡུལ་སྐྱོན་མེད་དེ། །གང་འདི་དེ་དག་བསོད་ནམས་
ལས། །ལེགས་གྲུབ་ཕྱིར་ཞེས་ཐུབ་པས་གསུངས། །དགེ་འདུན་གཙུག་ལག་ཁང་དག་ཏུ། །
སྡོམ་བརྩོན་རྩྭ་སོགས་བཏིང་ནས་ནི། །མ་བསྡུས་མ་བཅོལ་གྱི་ནར་ཡང་། །རྐྱེན་མེད་འགྲོ་
བར་བྱེད་ན་ལྟུང་། །མལ་སྟན་གྱི་ནི་རིགས་པ་ཡིས། །རྗེས་ལ་བསྟན་པ་འདི་ལ་ཡང་། །སྦྱིན་
པ
-314



འདུལ་བ་མེ་ཏོག་ཕྲེང་རྒྱུས།
འདུལ་བའི་ཆོ་ག་ལ་མཁས་པས། །ངེས་པར་ལྟུང་བ་ཉིད་དུ་བཤད། །གཙུག་ལག་ཁང་
པདུ
ཐོབ་པ་ཡང་། །ཆུ་ཡི་ནང་དུ་དོར་ནས་སམ། ཁྱིམ་གཞན་དུ་ཡང་མི་བརྟུལ་ལམ། །ཅི་གར་མ་
བརྟུལ་ཉེས་བྱས་སོ། །བསམ་གཏན་པ་ཡི་འཆག་པའི་ས། ཁྲུ་ནི་བཅོ་བརྒྱད་དག་ཏུ་བྱ། ཁ་
ཏོན་པ་ཡི་ཁྲུ་བཅུ་གཉིས། །རྩུབ་ན་བར་ཐང་ལ་སོགས་གདིང་། །གཞན་དུ་ནད་བསྐྱེད་འགྱུར་
བ་སྟེ། །ས་གཞི་དག་ཏུ་གདིང་བར་བྱ། །བག་ཡོད་ཤེས་བཞིན་དང་བཅས་བཅག །ཟླ་བ་
ཕྱེད་ཅིང་སྐྱང་ནུལ་བྱ། །དགེ་འདུན་གཙུག་ལག་ཁང་ནས་ནི། །སྡང་བས་དགེ་སློང་ཕྱིར་སྐྱོད་
ན། །དགེ་སློང་ལ་ནི་ལྟུང་བྱེད་གསུངས། །དེ་འདྲའི་རྐྱེན་ཅན་མ་གཏོགས་སོ། །གལ་ཏེ་རང་
མིན་དགེ་སློང་གཞན། །སྡང་བཅས་སྐྱོད་དུ་འཇུག་ན་ཡང་། །དེ་དག་གཉི་ག་ལ་ཡང་ནི། །
ལྟུང་བྱེད་ཁོ་ནར་གསུངས་པ་ཡིན། །དགེ་ཚུལ་ལ་སོགས་རྣམས་ཀྱིས་ཀྱང་། །སྡོམ་བརྩོན་
སྐྱོད་དུ་འཇུག་བྱེད་ན། །དགེ་སློང་ལ་ནི་ལྟུང་བྱེད་དེ། །དེ་དག་ལ་ནི་འགལ་ཚབས་ཅན། ཁ་
ཟས་ངན་དང་བཟང་པོས་སམ། །གྲང་དང་དྲོ་སོགས་ཀྱིས་ཀྱང་རུང་། །དགེ་སློང་ལ་ནི་ཐོ་
འཚམས་ན། །ལྟུང་བྱེད་ཁོ་ནར་འགྱུར་བ་ཡིན། །བསྙེན་བཀུར་བ་དང་ཁྲུས་ཁང་དང༌། ཁང་
པའི་སྒོ་མོ་ཉིད་དང་ནི། །གནས་ཁང་མཛོད་དང་ཁང་བཟངས་སུ། །དགེ་སློང་ཉིད་ལ་གཏད་
ནས་ནི། །འདུག་སྟན་གནས་དང་གནས་མལ་ལ། །དགེ་སློང་སྔ་ནས་གནས་པ་ལ། །འཚེ་བ་
ཕྱིས་གནོན་ལྟུང་བྱེད་ཡིན། །གཙུག་ལག་ཁང་སྟེང་གནས་སུ་ནི། །སྤང་ལེབ་སོགས་ཀྱིས་
ཕུབ་པ་ལ། །འདུག་པར་བྱ་སྟེ་ཁྲི་རྐང་དག །འབྱུང་བ་ལ་ནི་ལྟུང་བྱེད་འདོད། །དེ་བཞིན་
ལེགས་པར་གནས་བཅས་དང༌། །རྩ་བ་འབྱུང་བ་ཞེས་བྱ་གང་། །གཙུག་ལག་ཁང་གི་སྟེང་གི་
ཐོག །ཤིན་ཏུ་མཁྲང་པ་མ་ཡིན་ལ། །མནན་པས་རྩ་བ་ཕྱིར་འབྱུང་བའོ། །རྐང་རྟེན་བྱས་པ་
ཉིད་དང་ནི། །བཀན་ཏེ་བཞག་ནས་འདུག་པ་ལ། །འདིར་ནི་བཀག་པ་ཡོད་མིན་ཏེ། །ཉལ་
བ་ལ་ཡང་ཚུལ་འདི་ཉིད། །ལྕགས་ཀྱི་གཟེར་བུས་བསྡམས་པ་དང་། །རྩ་བ་བརྟན་པོ་དག་ལ་མ
-315



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡང་། །བལ་བ་ཛ་སོགས་བཅིངས་ཀྱང་རུང་། །ཕུར་བུ་ལྟ་བུ་བཀག་པ་ཡིན། །སྲོག་ཆགས་
བཅས་པའི་ཆུ་ཡིས་ནི། །རྩྭ་ཤིང་སོགས་ལ་འདེབས་བྱེད་དམ། །འདེབས་སུ་འཇུག་པ་ཉིད་
ཀྱང་རུང་། །སྡོམ་བརྩོན་ལ་ནི་ལྟུང་བྱེད་ཡིན། །སྲོག་ཆགས་བཅས་ལ་དེར་འདུ་ཤེས། །ཐེ་
ཚོམ་གྱིས་ཀྱང་སྡོམ་ཅན་ལྟུང་། །མེད་པར་འདུ་ཤེས་ཉེས་མེད་དེ། །ཐེ་ཚོམ་གྱིས་ཀྱང་ཉེས་
བྱས་ཉིད། །བུམ་པ་དཔྱང་ཐག་བཅས་པར་ནི། །སློང་ལ་སྟེར་བྱེད་ཉེས་པ་མེད། །རྟོག་པ་ཀེ་
ཏ་ཀ་སོགས་ཀྱིས། །དྭངས་པར་བྱས་ཏེ་བརྟག་པར་བྱ། །རྙོག་པ་ཉིད་དྭངས་བྱད་བཞིན་གྱི། །
གཟུགས་བརྙན་གང་དུ་ལྟར་ཡོད་ཚད། །དེ་ནི་འབད་པས་བཙགས་ནས་ནི། །ཤིན་ཏུ་དག་
པས་ཆུ་བཏུང་ངོ༌། ཁྲོན་པ་བཀོད་མས་རྣམ་དག་དང་། །ཞབས་ཚགས་ཅན་སོགས་དམ་པོ་
དང༌། །དགེ་འདུན་དགེ་སློང་གིས་དག་པ། །རུང་བའི་ཆུ་ལྔ་ཡང་དག་གཟུང་། །རིལ་ཚགས་
ཞེས་བྱའི་རྣམ་པ་དང་། །དེ་བཞིན་གྲོལ་བར་བྱེད་པའི་རས། །གྲུ་གསུམ་པ་དང་ཞབས་
ཚགས་ཏེ། །བུམ་ཚགས་གཅེའུ་ཅན་དང་ལྔ། །ཇི་སྲིད་དག་པར་ངེས་པའི་བར། །རྩེ་གཅིག་པ་
ཡི་རྒྱུན་དུ་ནི། །འབད་པས་ཆུ་རྣམས་ཡོངས་བརྟག་སྟེ། །འོན་ཀྱང་བླ་འོག་ཡང་ཡང་མིན། །
མ་ག་དྷཱ་བའི་སྨྱུག་མས་གང་། །བ་ལང་དྲུག་པའི་ཤིང་རྟ་ནི། །ཡོངས་སུ་འཁོར་བའི་དུས་གང་
གི །ཚད་དེར་ཆུ་དེ་ཡོངས་སུ་བརྟག །སྣོད་ཀྱི་སྐྱོན་ལ་སོགས་པ་ཡིས། །གལ་ཏེ་ཐེ་ཚོམ་
འགྱོད་སྐྱེས་ན། །དེ་ནི་སླར་ཡང་བརྟག་བྱ་སྟེ། །ཐེ་ཚོམ་མེད་པར་ཡོངས་སུ་སྤྱད། །རྒྱང་
གྲགས་ལྔ་ཡི་བར་དག་ཏུ། །སོང་ནས་ཕྱིན་པ་དེ་ན་ནི། །གྲོལ་བྱེད་རས་ལ་སོགས་པ་ཡི། །ཆུ་
ཚགས་ པ་ཡིན་ན་འགྲོ། །སླར་ལོག་པ་ཡི་བསམ་པ་ཡིས། །དཔག་ཚད་ཕྱེད་འགྲོ་ཉེས་
མེད་དེ། །དོན་མཐུན་ལ་ནི་ཡིད་བརྟན་པས། །ཤིན་ཏུ་རྒྱང་རིང་སོང་ཡང་ངོ༌། །ཆུ་བོའི་རྒྱུན་
བཞིན་འགྲོ་བ་ལ། །བརྟགས་པའི་ཆུ་འཐུང་ཉེས་པ་མེད། །ཆུ་གཞན་དང་ནི་མ་འདྲེས་ན། །
རྒྱང་གྲགས་རེ་རེར་བརྟག་པར་བྱ། །རྒྱུན་ལས་བཟློག་ཕྱོགས་འགྲོ་བ་ཡིས། །འཇུག་ངོགས་
-316



འདུལ་བ་མེ་ཏོག་ཕྲེང་རྒྱུས།
རེ་རེར་བརྟག་པར་བྱ། །ཆུ་གཞན་དང་ནི་འདྲེས་པ་ལའང་། །སྔར་བསྟན་ཚུལ་འདི་ཉིད་ཤེས
བྱ། ཁྲོན་པ་ལ་སོགས་ཆུ་བླངས་ནས། །ཆུ་དེ་གང་གི་ཡིན་པ་དང༌། །དེ་ཡི་ལྷག་པའི་ལྷ་ཡི་
ཕྱིར། །བདེ་གཤེགས་ཀྱིས་གསུངས་ཚིགས་བཅད་འདོན། །བུམ་པའི་ཁ་ནི་བཟློག་པ་ཡིས།།
ནམ་ཡང་ཆུ་བཏུང་མི་བྱ་སྟེ། །ལོ་མ་ལ་སོགས་མ་རྙེད་ན། །དབེན་པར་འཐུང་ལ་ཉེས་པ་
མེད། །རིལ་ཚགས་ལ་སོགས་ཁ་དག་ནི། །འདབ་མ་སོགས་ཀྱིས་ངེས་པར་དགབ། །ཆུ་
འཐུངས་དེ་རྗེས་བུམ་པ་སོགས། །མ་བཀབ་ཡལ་དོར་ཉེས་བྱས་ཡིན། །བུམ་པ་ལ་སོགས་དྲི་
མ་ནི། །རབ་ཏུ་འབད་པས་བཀྲུ་བར་བྱ། །བསྐམ་འོས་དུས་ན་ཇི་སྲིད་དུ། །རུང་བའི་དོན་དུ་
པ
ཉེ་བར་བསྐམ། ཁྱིམ་པས་ཁྱིམ་པ་ཉིད་ལ་སྟེ། །དགེ་ཚུལ་གྱིས་ནི་མི་རུང་ངོ༌། །དགེ་ཚུལ་གྱིས་
ནི་ཁྱིམ་པ་དང་། །དགེ་ཚུལ་གཞན་ལ་རུང་བ་ཡིན། །དགེ་སློང་དེ་ཡིས་རྣམ་བརྟགས་པ། །
གང་ཕྱིར་ཁྱིམ་པ་ལ་ཡང་རུང་། །དགེ་སློང་ཡང་དག་གནས་པས་བརྟག །གཞན་དུ་བསླབ་ལ་
གཡེལ་བས་མིན། ཁྲོན་པ་རྫིང་བུ་ལ་སོགས་པའི། །ཆུ་རྣམས་ཟས་སོགས་དྲི་མ་ཅན། །ཐེ་
ཚོམ་མེད་པར་བཙགས་ནས་ནི། །དེ་ཡིས་རྟོག་པ་དེ་མེད་བྱ། ཁྱིམ་པ་རྣམས་ཀྱི་ཁྲོན་པ་
སོགས། །ཡོངས་སུ་བརྟགས་པས་དག་པ་ཡིན། །དེ་ཡི་གནས་སྐབས་ཤེས་ནས་ནི། །དུས་མ་
ཡིན་པར་ཡང་ནི་རུང་། །བ་ལང་ལྷས་ལ་སོགས་པར་ནི། །དགེ་སློང་སོང་ཚེ་ཆུ་མེད་དམ། །
ཉུང་ན་ཞོ་ག་ཆུའམ་ནི། །འོ་མ་སོགས་ཀྱིས་རྐང་བཀྲུར་རུང་། །བཤང་བ་ཆང་དང་གཅི་བ་ཡི།།
སྣོད་དག་རྣམ་པར་སྤང་བར་བྱ། །མར་ཁུ་ལ་སོགས་པ་ཡི་སྣོད། །མེ་དང་ཆུ་ཡིས་ཡོངས་སུ་
སྤྱད། །ཉ་དང་རུས་སྦལ་གྱིས་བལྡགས་པའི། །གཤེར་གྱི་དྲི་མ་སྤང་བའི་ཕྱིར། །རུང་བའི་ཆུ་
ནི་སྐོམ་པ་ལ། །དུས་མ་ཡིན་པར་ཡང་ནི་སྤྱད། །བུད་མེད་དག་ལ་དགེ་སློང་གིས། །ཆུ་སོགས་
བླུད་པར་འདོད་པ་ན། །རྒྱུན་གྱིས་སྦྱིན་པར་མི་བྱ་སྟེ། །ཀུན་ནས་ཆགས་སེམས་ཀྱིས་ཀྱང་
མིན། །སྒོ་ལེབ་ངོས་ཁུང་དག་དང་ནི། །སྨད་དུ་ཆུ་ཁུང་བཏོད་པ་དང༌། །སྐར་ཁུང་འབབ་པ
-317



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྟེགས་བཅས་པ་ཡི། །གཙུག་ལག་ཁང་ཆེན་བྱ་བ་ཡིན། །ཆར་དང་རླུང་ནི་བཟློག་པའི་ཕྱིར།།
སྟེང་ནས་མནན་པར་བྱ་བ་ནི། །རྩ་བཅས་འཇིམ་པའི་གོང་བུ་དག །གཉིས་སམ་གསུམ་གྱི་
བར་དུའོ། །དེ་ལས་ལྷག་པར་གོང་འཇོག་པ། །ངེས་པར་ལྟུང་བྱེད་འགྱུར་བ་ཡིན། །སོ་ཕག་
རྡོ་བ་དག་གིས་སམ། །ཐམས་ཅད་ཤིང་བྱེད་ཉེས་པ་མེད། །ཚུལ་ཁྲིམས་ལྡན་དང་ཐོས་པ་
འཛིན། །གནས་བརྟན་རྒྱལ་ཚབས་ལྟ་བུ་དང་། །ཕུན་ཚོགས་ཚིགས་ལྡན་ལུས་ཀྱིས་ནི། །
དགེ་སློང་མ་ནི་སུན་མ་ཕྱུང་། །ཆོས་ལྔ་འདི་དང་ལྡན་པ་ལ། །དགེ་འདུན་གྱིས་ནི་བསྐོས་པ་
དག །དགེ་སློང་མ་ལ་འདོམས་པ་སྟེ། །གཞན་དུ་ལྟུང་བ་ཉིད་ཡིན་ནོ། །མདོ་སྡེ་འདུལ་བ་
ཆོས་མངོན་དང་། །འབྲེལ་བའི་དོན་ནི་རབ་སྟོན་པ། །གདམས་པ་ཡིན་པར་འདྲེན་པ་ཡིས། །
རྩོད་པ་མེད་པར་གསུངས་པ་ཡིན། །གནས་བརྟན་གྱིས་ནི་བསྟན་པའི་ཚིག །འཕགས་པའི་
ཚོགས་ཀྱིས་བཞེད་པ་ནི། །སླར་ཡང་གདམས་པ་གཞན་འདི་ནི། །གཉིས་པར་ཡང་ནི་
གསུངས་པ་ཡིན། །དགེ་སློང་མ་ཡི་དགེ་འདུན་ཁྱེད། །ཐམས་ཅད་ཡོངས་སུ་དག་གམ་དྲི།
ཁྱེད་ལ་རྗེས་སུ་སྟོན་པ་ནི། །དགེ་སློང་སུ་ཡང་སྤྲོ་བ་མེད། །ངན་སོང་གསུམ་འགྲོ་འཇིགས་
བྱེད་པས། །ཇི་ལྟར་བསླབས་པ་མི་འཁྲུགས་པ། །ཐུབ་པའི་བསྟན་ལ་རྟག་ཏུ་ནི། །བག་ཡོད་
སྒྲུབས་ཤིག་སྲིང་མོ་རྣམས། །གདུལ་བྱའི་འགྲོ་ལ་རྗེས་བརྩེ་བས། །འདུལ་བ་གང་དེ་རྒྱལ་
སྲིད་བརྗོད། །དེ་ལྟར་འདི་ནི་ལེགས་པ་སྟེ། །དགེ་སློང་རྒྱལ་པོ་ཞེས་བྱའོ། །རེ་ཤིག་གདམས་
པར་འདོད་པ་ནི། །ཚུལ་ལྡན་རྣམས་ཀྱིས་བསྐོས་པ་ཡང་། །ཉི་མ་འཇིག་རྟེན་པ་ཡི་མིག །ཇི་
སྲིད་མ་ནུབ་བར་དུའོ། །ནུབ་ལ་དེ་ནི་འདུ་ཤེས་སམ། །ཐེ་ཚོམ་གྱིས་ཀྱང་གདམས་ངག་དང༌།།
རྗེས་སུ་སྟོན་ན་ཟད་པ་ཡིས། །ལྟུང་བྱེད་དང་ནི་ཡང་དག་ལྡན། །མ་ནུབ་ནུབ་པར་འདུ་ཤེས་
སམ། །ཐེ་ཚོམ་གྱིས་ཀྱང་ངེས་པར་ནི། །ཉེས་བྱས་མདའ་ཡིས་ཕོག་པ་ཡི། །སྡུག་བསྔལ་ཆེན་
པོ་མྱོང་བར་འགྱུར། །སྒོའམ་སྒོ་དང་ཉེ་བར་ཡང་། །གལ་ཏེ་ཆར་ནི་འབབ་གྱུར་ན། །ཤིན་ཏུ་
-318



འདུལ་བ་མེ་ཏོག་ཕྲེང་རྒྱུས།
ཡུན་རིང་འདོམས་པ་ལ། །ནུབ་ནས་ཀྱང་ནི་ལྟུང་བ་མེད། །དགེ་སློང་མ་ཡི་མཁས་རྣམས་ཀྱི།།
བླ་མ་ཅི་ནུས་བསྙེན་བཀུར་བྱ། །དེ་ཡི་སྤྲོ་དང་བསོད་ནམས་དག །སྤེལ་ཕྱིར་བླ་མ་ཡིས་ཀྱང་
སྤྱད། །ཕྲག་དོག་དྲི་མས་བསྒོས་སེམས་ཀྱིས། །དེ་ལ་སྨོད་བྱེད་དགེ་སློང་ནི། །ལྟུང་བས་ཀུན་
ནས་བསླང་བ་ཡིས། །དམྱལ་མེ་སྦྱོར་བར་བྱེད་པ་ཡིན། །ཡང་ན་ཟང་ཟིང་འདོད་པ་ཡི། །
སྲེད་པ་ཁོ་ནའི་དབང་གྱུར་པས། །གདམས་པར་བྱེད་ན་བདེན་པར་ནི། །སྨྲ་བྱེད་ཉེས་པ་ཡོད་
མ་ཡིན། །ཉེ་དུ་མ་ཡིན་དགེ་སློང་མའི། །ཆོས་གོས་བྱེད་ན་ལྟུང་བྱེད་དོ། །འདི་ལ་སྟེར་ནའང་
ལྟུང་བྱེད་དུ། །རྗེས་སུ་བསྟན་པ་ཁོ་ནའོ། །དགེ་སློང་འགྲོན་ལམ་འགྲོ་བ་ན། །དགེ་སློང་མ་ཡི་
གྲོགས་བྱེད་བཀག །ཆོམ་རྐུན་ལ་སོགས་འཇིགས་བཅས་པའི། །ལམ་དུ་ལྟུང་བར་མི་འདོད་
དོ། །དགེ་སློང་རྣམས་ཀྱིས་དགེ་སློང་མའམ། །དགེ་སློང་ཡང་ནི་དགེ་སློང་མས། །ལམ་དུ་ན་
ན་བསྐུར་བྱ་སྟེ། ཁུར་བྱེད་ཡེ་མེད་གྱུར་ནའོ། །དགེ་སློང་མ་ཡིས་འོངས་པ་ཡི། །ལམ་རྒྱགས་
དགེ་སློང་ལ་ནི་རུང་། །དགེ་སློང་གིས་འོང་དེ་ལ་ཡང་། །རྣམ་པ་ཀུན་ཏུ་བཀག་པ་མེད། །དགེ་
སློང་དགེ་སློང་མ་དང་ནི། །ལྷན་ཅིག་རྒྱུན་དང་བཟློག་ཕྱོགས་སུ། །གྲུར་འཇུག་པ་ནི་བཀག་
པ་ཡིན། །འཇིགས་བཅས་ཐད་འགྲོ་ཉེས་པ་མེད། །དབེན་པར་བུད་མེད་གཅིག་དང་ནི། །
དགེ་སློང་གཅིག་པུ་ལྷན་ཅིག་ཏུ། །འདུག་པས་གནས་པར་མི་བྱ་སྟེ། ཁྱད་པར་དགེ་སློང་མ་
དང་འགྲེང་། །དགེ་སློང་གི་ནི་ཟང་ཟིང་ཟས། །དགེ་སློང་མ་ཡི་སྦྱོར་བཅུག་པ། །སྔར་ནི་
མགྲོན་དུ་གཉེར་བ་ཡིས། །ཡོངས་སུ་སྤྱོད་ལ་ཉེས་པ་མེད། །སྒྲུབ་པ་དང་ནི་ཐོས་པ་ཡིས། །
སྦྱོར་བཅུག་པ་ནི་རྣམ་པ་གཉིས། །སྒྲུབ་པ་རྒྱུན་དུ་ཞུགས་པ་ནས། །ཇི་སྲིད་དགྲ་བཅོམ་གྱུར་
གྱི་བར། །ཐོས་པ་མདོ་སྡེ་འདུལ་བ་དང་། །མ་མོ་འཛིན་པ་ཉིད་ཀྱང་སྟེ། །དེ་ཉིད་བདེན་པ་
ཡིན་ན་ནི། །ཡོངས་སུ་སྤྱད་ཀྱང་ཉེས་པ་མེད། །མི་བདེན་ཡོན་ཏན་སྨྲ་བ་ཡིས། །རྙེད་པ་སྦྱོར་
བཅུག་ཟོས་ན་ལྟུང་། །ནད་དང་ཆོས་གོས་ལས་དང་ལམ། །དུས་མ་གཏོགས་པར་སྡོམ་
-319



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བརྩོན་ནི། །ཟས་ནི་གཞན་དུ་འདོད་པ་ཡིས། །ཡང་ཡང་ཟ་ན་ལྟུང་བྱེད་ཡིན། །ལན་ཅིག་
ཟོས་པས་མི་འཚོ་བ། །དེ་ནི་ནད་པ་ཞེས་བྱའོ། །ཡུལ་བཞིར་གྲུ་གང་ཙམ་གྱིས་ཀྱང་། །ཆོས་
གོས་ཀྱི་ནི་དུས་སུ་འདོད། །གཙུག་ལག་ཁང་ངམ་མཆོད་རྟེན་ལ། །ཐ་ན་རེ་ལྡེ་ཙམ་ཡང་རུང་།།།
བྱུག་གམ་ཀུན་ནས་སྙོམས་བྱེད་ན། །ལས་བྱེད་དུས་སུ་བརྗོད་པ་ཡིན། །དཔག་ཚད་ཕྱེད་དུ་
སོང་ནས་ནི། །སྡོམ་བརྩོན་སླར་ཡང་ལོག་པ་ན། །དེ་ནི་ལམ་དུས་ཤེས་བྱ་སྟེ། །ཡང་ཡང་ཟ་
ལ་ཉེས་པ་མེད། །ཆོས་གོས་བཅས་པར་རྗེས་གནང་བས། །ཆོས་གོས་མེད་པར་ཁས་མི་བླང་།།
ཕྱི་མའི་ཟ་བ་འབའ་ཞིག་ལ། །དྭང་དུ་བླངས་ན་ཉེས་བྱས་ཡིན། །དང་པོར་གོས་ནི་མེད་པ་
དང༌། །ཕྱི་མའང་གོས་བཅས་ཡིན་གྲང་ན། །གང་ཕྱིར་སྟོན་མོ་གཉི་ག་ཡང་། །ཟ་བ་ལ་ནི་
བཀག་པ་མེད། །དང་པོ་ཡང་ནི་གོས་བཅས་ལ། །ཕྱི་མའང་གོས་ཅན་ཡིན་ན་ནི། །གཉི་ག་ལ་
ཡང་ཅི་འདོད་དུ། །ཟ་བ་བཀག་པ་ཡོད་མ་ཡིན། །ཆོས་གོས་བོར་ནས་མེད་གྱུར་ཏེ། །གོས་
བཅས་དང་དུ་ལེན་པ་ལ། །ཀུན་ཏུ་གོས་ནི་མི་རྙེད་ཕྱིར། །ཀུན་མཁྱེན་ཐུགས་རྗེ་ཅན་གྱིས་
གནང་། །གྲོང་དུ་མགྲོན་དུ་གཉེར་བ་ན། །དགེ་འདུན་མཐའ་དག་གོ་བྱས་ནས། །རྒན་པོ་
གཙུག་ལག་ཁང་སྐྱོང་གིས། །དུས་སུ་གཎྜི་བརྡུངས་བྱས་ན། །དགེ་སློང་རང་གི་སྡེ་པ་དང་། །
གློ་བུར་ལྷག་པ་མཐོང་བ་ལ། །འགྲོ་བའི་ཆེད་དུ་བསྐུལ་བྱ་སྟེ། །གཞན་དུ་འགལ་ཚབས་ཅན་
དུ་འགྱུར། །དགེ་སློང་མུ་སྟེགས་འདུག་གནས་སུ། །འདུག་ནས་དེར་ནི་གཡོས་པའི་ཟས། །
ཞག་གཅིག་ལས་ལྷག་ཟོས་ན་ནི། །ནད་པ་ལས་གཞན་ལྟུང་བར་འགྱུར། །ནད་པ་མིན་པས་
ཉིན་ཞག་ནི། །གཉིས་པར་གནས་ན་ཉེས་བྱས་ཡིན། །བཟའ་བ་ཟོས་ན་ལྟུང་བྱེད་དེ། །
གཞན་ནས་དེར་ཟ་ན་ཡང་ངོ་། །སྤྱིར་ན་རྗེ་བོས་གསུངས་པ་ནི། །ཉེ་དུ་འབྲེལ་བ་ཁོ་ན་ལ། །
ལན་བརྒྱ་བཟའ་བ་ཟོས་ཀྱང་ནི། །ལྟུང་བའི་དྲི་མ་ཡོད་མ་ཡིན། །ཅི་བདེར་སྟོབས་པ་མ་ཡིན་
པར། །དགེ་སློང་ཕྱེ་དང་ཁུར་བ་ཡིས། །གང་བའི་ལྷུང་བཟེད་གཉིས་གསུམ་ལས། །ལྷག་
-320



འདུལ་བ་མེ་ཏོག་ཕྲེང་རྒྱུས།
པའི་ལེན་ན་ལྟུང་བྱེད་ཡིན། །ལྷུང་བཟེད་ཆེན་པོ་གཉིས་དང་ནི། །ཆུང་ངུ་གཉིས་དང་ཆེན་པོ་
ཕྱེད། །ལྷུང་བཟེད་ཆུང་ངུ་གསུམ་དང་ནི། །འབྲིང་པོ་གཉིས་སུ་གང་བསྟན་པ། །འབྲིང་པོ་
གཉིས་དང་ཆུང་ངུ་གཅིག །ཆེན་པོ་གཅིག་དང་ཆུང་ངུ་གཅིག །ལེན་ལ་ལྟུང་བ་ཡོད་མིན་ཏེ། །
འབྲིང་པོ་གསུམ་དུ་ལེན་པ་ལ། །ཉེས་བྱས་ངེས་པར་ཐོབ་པ་ཡིན། །བསྟན་བཞིན་ལྷུང་བཟེད་
གང་བ་ལས། །གཞན་ལེན་དགེ་སློང་ལྟུང་བྱེད་ཡིན། །གཞན་དུ་ལྷུང་བཟེད་གང་བར་ནི།
ལེན་པར་བྱེད་ལ་ཉེས་པ་མེད། །ཕན་སེམས་ཉེ་དུའི་ཁྱིམ་ལས་གང་། །ལེན་ལ་ཉེས་པ་ཡོད་
མིན་ཏེ། །དེ་བླངས་ལྷན་ཅིག་གནས་པ་ཡི། །དགེ་སློང་རྣམས་ལ་བགོ་བཤའ་བྱ། །བཟའ་བ་
སྤངས་ནས་གང་ཟ་བ། །དགེ་སློང་རྣམས་ལ་མ་བརྟགས་ཡིན། །ལྷག་པོར་ལེགས་པར་མ་
བྱས་པ། །དེ་ལ་ངེས་པར་ལྟུང་བྱེད་འདོད། །བཟའ་བར་བྱ་བ་སྤངས་ནས་འདིར། །ནམ་ཡང་
རྗེས་སུ་མ་གནང་སྟེ། །བཟའ་བ་སྤངས་ནས་སླར་ཡང་འདིར། །བཅའ་བ་འཆའ་བ་ཉིད་ཀྱང་
ངོ༌། །སྣ་ཚོགས་ཆན་དང་ཟན་དང་ཤ །ཕྱེ་དང་ཁུར་བ་བཟའ་བ་སྟེ། །རྩ་བ་སྡོང་བུ་མེ་ཏོག་
འབྲས། །ལོ་མ་ཡང་ནི་བཅའ་བ་ལྔ། །གང་དུ་ཟང་ཟིང་ཞེས་བྱར་བརྗོད། །བཟའ་བ་རྣམས་
སུ་ཤེས་བྱ་སྟེ། །དེ་སྟེར་དེ་ཡི་རྣམ་འགྱུར་དང་། །སྤངས་དང་སྟན་ནི་བོར་བ་སྟེ། །གནས་ནི་ལྔ་
པོ་འདི་དག་ལ། །དགེ་སློང་སྤངས་པ་ཞེས་བྱར་བརྗོད། །གཞན་དུ་འདི་དག་མིན་པ་ལ། །
སྤངས་པ་ཡོད་པ་མ་ཡིན་ནོ། །རེ་ཞིག་ཚིག་དང་ལྡན་པ་ཡིས། །ཚིམ་པར་གྱུར་པའི་མཐར་
ཕྱིན་ཏེ། །དེ་བཞིན་སོང་ཞིག་བརྗོད་པ་ཡིས། །སྤང་བར་གྱུར་ལ་ཉེས་པ་མེད། །གློ་ནས་མ་
ཡིན་རྒྱབ་ནས་མིན། །པང་དུ་མ་ཡིན་ནམ་མཁར་མིན། །དཀྱིལ་འཁོར་དག་གི་སྟེང་དུ་ཡང་།།
ནམ་ཡང་ལྷག་པོར་མི་བྱའོ། །འབད་པས་ལག་པ་རབ་བཀྲུས་ནས། ཁ་ཟས་དེ་ནི་ཡོངས་སུ་
བླང་། །འདུག་ས་མང་པོར་དགེ་སློང་གིས། །གང་ཟོས་དེ་ནི་ལྷག་པོར་མིན། །གུས་པས་དེ་ཡི་
མདུན་དུ་ནི། །ཙོག་པུར་འདུག་ནས་འདི་སྐད་བརྗོད། །བཙུན་པ་དགོངས་ཤིག་བཟའ་བ་དག།
-321



བབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ལྷག་པོར་བྱས་པ་བཟའ་བར་འཚལ། །འདི་ནི་བདག་གིས་ཕུན་ཚོགས་པའི། །བཟའ་བ་ལ་
སོགས་རུང་བ་སྟེ། །ལྷག་པོར་མཛད་ནས་གསོལ་ཅིག་ཅེས། །གུས་དང་བཅས་པས་བརྗོད་
པར་བྱ། །དེས་ཀྱང་དེ་ལ་ཁམ་གཉིས་སམ། ཁམ་གསུམ་ཟོས་ནས་དེ་ལ་ཁྱོད། །སོང་ཞིག་ཇི་
ལྟར་བདེ་བར་ནི། །འདི་དག་རྣམས་ནི་བཟའ་བར་གྱིས། །དེ་ནི་ཟོས་ནས་སྤངས་པ་དང་། །
གནས་ལས་མ་ལངས་པ་ཡིས་ནི། །ཡོན་ཏན་ཅན་གྱི་མདུན་འདུག་ནས། །ཆོ་ག་སྔ་མ་བཞིན་
དུ་བྱ། །དེ་ཡིས་མ་ཟོས་པ་ན་ཡང་། །དེ་ལ་དེ་ནི་བྱ་བ་སྟེ། །སོང་ལ་འདི་ནི་ཅི་བདེར་ཟོ། །
ཚུལ་འདི་ལྷག་པོར་ཆོ་གར་བརྗོད། །སྡོམ་བརྩོན་མགུལ་བར་བཏུང་བྱ་བ། །འོ་མ་ཞོ་ལ་
སོགས་པ་ལ། །ཚུལ་འདི་ངེས་པར་བརྟག་མི་དགོས། །ནས་ལ་སོགས་པའི་ཐུག་པ་ནི། །ཐུག་
པ་སོར་རྗེས་ཡོད་པ་དང་། །གང་དུ་སྟེང་ནི་སླ་བར་གནས། །གཏིང་ན་སྐ་བར་གནས་མཐོང་
ནས། །སྐ་དེ་མཛུབ་མོས་ལྡག་བྱེད་ལ། །སྤངས་པ་ཡོད་པ་ཁོ་ན་སྟེ། །སྤངས་པ་དེར་ནི་འདུ་
ཤེས་པས། །ཟོས་སམ་ཐེ་ཚོམ་གྱིས་ཀྱང་རུང་། །ལྟུང་བྱེད་དམྱལ་བའི་ལམ་རྣམས་སྤྱོད། །
གང་དུ་མ་སྤངས་པར་ཡང་ནི། །གང་ཕྱིར་སྤངས་པར་འདུ་ཤེས་སམ། །ཐེ་ཚོམ་ཁོ་ན་ཡིས་
ཀྱང་རུང་། །ཉེས་བྱས་སྡུག་བསྔལ་སྟེར་བྱེད་ཡིན། །དགེ་སློང་གང་ཞིག་རབ་སྤངས་ནས། །
ལྷག་པོར་མ་བྱས་དགེ་སློང་གིས། །གང་ཕྱིར་ངན་སེམས་བསམས་པ་ཡིས། །བཟའ་བ་
སྟོབས་པ་ལྟུང་བྱེད་དོ། །ལྷུང་བཟེད་རྐང་པ་གཉིས་དག་གིས། །མནན་ནས་ནམ་ཡང་བཟའ་
མི་བྱ། །བདེར་གནས་ཡིན་ན་ལྟུང་འགྱུར་ཏེ། །ནད་ཅན་དག་ལ་ཉེས་པ་མེད། །མཆིལ་ལྷམ་
གྱོན་ནས་བཟའ་བ་དག །མི་རུང་དགེ་སློང་ནད་མ་གཏོགས། །དེས་ཀྱང་མཆིལ་ལྷམ་སྟེང་དུ་
ནི། །རྐང་པ་བཞག་གི་གཞན་དུ་མིན། །འདྲེན་བྱེད་རྒྱབ་དང་རྒྱང་རིང་དང་། །གློ་དང་ཆོ་ག་མི་
ཤེས་དང་། །དགེ་སློང་གིས་བསྐྱོད་བླང་མི་བྱ། །ལག་པ་མ་བཀན་པས་ཀྱང་མིན། །འདྲེན་པ་
ཉེ་བར་གནས་པ་དང་། །མདུན་དུ་འདུག་དང་ཆོ་ག་ཤེས། །ལག་པ་དག་ནི་བཀན་པ་ཡིས། །
-322



འདུལ་བ་མེ་ཏོག་ཕྲེང་རྒྱུས།
ལས་དགེ་སློང་གིས་ནི་ལེགས་པར་བླང་། །ལྷུང་བཟེད་བྱིན་གྱིས་བརླབས་པར་ནི། །བཟའ་བ་གང་
ཞིག་ལྷུང་གྱུར་པ། །ཐེ་ཚོམ་མེད་པའི་སེམས་ཀྱིས་ནི། །བྱིན་ལེན་བྱས་ཡིན་བཟའ་བར་རུང་།།
རྡུལ་ནི་མེ་ཏོག་འབྲས་བུ་ཟན། །བཏུང་བ་དང་ནི་གོས་ཀྱང་རུང་། །གང་ཞིག་སོག་འཇོག་དེ་
ས་གཞན། །རུང་བ་དང་ནི་མི་རུང་གང་། །བརྟགས་པ་འདི་དག་དགུ་པོ་སྟེ། །བཅུ་པོ་རྡུལ་
གྱི་རྡུལ་ཡིན་ནོ། །གཟུགས་ནི་གསལ་པོ་མ་ཡིན་པ། །དེ་དག་ལ་ནི་ཉེས་པ་མེད། །སོག་
འཇོག་བྱས་པ་དེ་དང་གང་། །བྱིན་ལེན་མ་བྱས་པ་ཡི་ཟས། །དེ་ཡིས་གོས་སོགས་སྦགས་གྱུར་
ན། །བཀྲུའོ་གཞན་དུ་ཉེས་བྱས་ཡིན། །ལན་ཚྭ་ལ་སོགས་བྲིམས་ནས་ནི། །གསར་བུས་བླང་
བར་མི་བྱ་སྟེ། །ཟས་ལ་མི་མཐུན་མེད་པར་ནི། །ཇི་བཞིན་དུས་སུ་ངེས་པར་བསྟན། །གང་
ཞིག་རྒན་པོའི་གོང་དུ་ཟ། །ངེས་པའམ་ཐེ་ཚོམ་གྱིས་ཀྱང་ནི། །དེ་ལ་ཉིན་ཞག་རེ་རེ་ལ། །
ཉེས་བྱས་ངེས་པར་འཕེལ་བ་ཡིན། །བརྟགས་པས་ངེས་པར་གཞན་ཕྱིར་བྱིན། །དེ་ནི་སྲེད་
པས་ཅུང་ཟད་ཅིག །བྱིན་ལེན་བྱས་ཀྱང་དེ་ལ་དེ། །དེ་ཚེ་སྤྱད་པར་རུང་མ་ཡིན། །སྦྱིན་པ་པོ་
ཡིས་ལྟོས་མེད་པར། །གང་བཏང་ལེན་པས་ཐོབ་པ་ནི། །དེ་ནི་བྱིན་ལེན་དག་པ་སྟེ། །ཟོས་པ་
ན་ཡང་ཉེས་པ་མེད། །ང་ལ་འདི་ལས་འདི་བྱིན་ཞེས། །འདྲེན་པ་པོ་ལ་སྨྲ་མི་རུང་། །རིགས་
པས་ཐོབ་པར་བཟའ་བྱ་ཡིས། །གཞན་མིན་ནད་པས་ཉེས་པ་མེད། །སྡོམ་བརྩོན་ཟོས་ནས་
ལྷག་མ་ཡི། །ཆང་བུ་ཡང་ནི་ཅི་བདེར་གཞག །བྱ་རོག་སོགས་ལ་དམིགས་པ་ཡི། །ཀུན་སློང་
ཁྱད་པར་མི་བྱའོ། །གློ་བུར་ལྷགས་དང་འགྲོ་འདོད་དང་། །དགེ་སྐོས་དང་ནི་ནད་པ་དང་། །
དེ་ཡི་ནད་གཡོག་ཉིད་ལ་ཡང་། །བཟའ་བ་སྔར་ནི་སྦྱིན་པར་བྱ། །གྲོ་བཞིན་སྐྱེས་ཀྱི་དབང་
བྱས་ནས། །བཏུང་བ་དགེ་འདུན་ལ་ཡང་གནང་། །དེ་ཡི་ཕྱིར་ན་ཞིང་དག་ནི། །གཟུགས་ཅན་
སྙིང་པོས་ཕུལ་བར་བཤད། །འབྲས་ཆན་ཐུག་པ་ཟན་དྲོན་དང་། །ཉ་དང་ཤ་ནི་རུང་བ་སྟེ། །
འཚོ་བ་སྲུང་ཕྱིར་འདི་དག་ནི། །བཟའ་བར་བྱ་བའི་སྨན་དུ་གསུངས། །རྒུན་འབྲུམ་ཨ་ཤུད་
-323



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འབྲ་གོ་དང་། །ཀུ་ཤུ་ཆུ་ཤིང་རྩུབ་འགྱུར་དང་། །ཨུ་དུམ་ཝཱ་ར་རྒྱ་ཤུག་དག །བཏུང་བར་རྗེས་
སུ་བསྔགས་པ་ཡིན། ཁྱིམ་པ་དང་ནི་དགེ་ཚུལ་གྱིས། །ལེགས་པར་མཉེ་ཞིང་ཡོངས་སུ་
བཙགས། །འདི་དག་བཏུང་བ་ཐུན་ཚོད་པ། །སྐྱུར་པོ་ཞོ་ག་ཆུ་དེ་བཞིན། །འབྲུ་མར་བུ་རམ་
སྦྲང་རྩི་དང་། །མར་དག་ཞག་བདུན་པར་ནི་གསུངས། །ཤ་ཁར་བྱེ་མ་ཀ་ར་དག །འདི་དག་
ཆུ་ལ་གདུས་པ་སྟེ། །གཞན་ཡང་ཇི་སྲིད་འཚོ་བའི་སྨན། །རྩ་བ་སྡོང་བུ་སོགས་སྦྱར་བ། །ཚུལ་
བཞིན་དུ་ནི་བྱིན་བརླབས་ཏེ། །ཡོངས་སུ་སྤྱད་པར་རུང་བ་ཡིན། །རྩ་བ་གླ་སྒང་སྒེའུ་གཤེར་
སོགས། །སྡོང་བུར་ཡོངས་སུ་གྲགས་པ་ནི། །ཙནྡན་ཐང་ཤིང་སླེ་ཏྲེས་དང་། །སྒྱུར་བ་པདྨ་
དཀར་ལ་སོགས། །འདབ་བདུན་པ་ཏོ་ལ་སོགས་ནི། །ལོ་མའོ་དེ་དག་མེ་ཏོག་ཀྱང་། །འབྲས་
བུ་ན་ལེ་ཤམ་དང་ནི། །སྐྱུ་རུ་ཨ་རུ་བ་རུ་སོགས། །ཤིང་ཀུན་སྤྲ་ཚིལ་རྒྱ་སྐྱེགས་དང༌། །དེ་།
བཞིན་ཐང་ཆུ་དག་ཀྱང་སྟེ། །ཏིལ་ཚིགས་ལ་སོགས་འགྱུར་བྱེད་ལྔ། །དེ་བཞིན་དུ་ཡང་ཚ་
ལྔའོ། །ཨ་མ་ཨ་མྲའི་ནང་ཤུན་དང་། །འདབ་བདུན་པ་དང་ཤི་རི་ཤའི། །ཤུན་པ་དག་གི་སྨན་
རྣམས་ནི། །ཇི་སྲིད་འཚོ་བ་ཞེས་བྱའོ། །གང་གཞན་དེ་འདྲའི་རིགས་དག་ནི། །བཟའ་བའི་
དོན་དུ་བཅང་མིན་པ། །ཟོས་ཀྱང་བཀྲེས་པ་མི་སེལ་ཕྱིར། །འདི་དག་ཇི་སྲིད་འཚོ་བའི་སྨན།།
རྒུན་འབྲུམ་བལ་སེའུ་འབྲ་གོ་དང་། །ཨ་མ་ལ་སོགས་འབྲས་བུ་སྟེ། །ཨུཏྤལ་ལ་སོགས་རྩ་བ་
དག །མཁས་པས་དུས་སུ་རུང་བར་གསུངས། །དུས་སུ་རུང་སོགས་འདི་དག་ནི། །ཕན་ཚུན་བུནི
འདྲེས་པར་གྱུར་པ་ན། །སྔ་མ་སྔ་མའི་དབང་བྱས་ནས། །ཡོངས་སུ་སྤྱད་ལ་ཉེས་པ་མེད། །ཉ་
དང་རུས་སྦལ་ཕག་པ་དང་། །ཉ་སྒོང་ཆུ་སྲིན་བྱིས་པ་གསོད། །དོམ་དང་རི་བོང་ཕག་རྒོད་
དྲེད། །ཚིལ་ཞག་བྱིན་ལེན་བྱས་སྤྱོད་རུང་། །ཤ་རྗེན་ཟ་བ་དག་ལ་འདིར། །དྲི་ཞིམ་རྫས་ཀྱི་
ཕྱེ་མར་བཅས། །སྨན་པའི་ངག་གིས་ནད་སོས་གནང་། །དེ་ལས་ཕར་ནི་མ་ཡིན་ནོ། །ཤ་ནི་
བཟའ་བར་མ་ཡིན་པ། །མི་དང་ལྟོ་འཕྱེ་གླང་པོ་སོགས། །འབྲིམ་ན་དགེ་སློང་མཁས་
-324



འདུལ་བ་མེ་ཏོག་ཕྲེང་རྒྱུས།
རྣམས་ཀྱིས། །འདི་ནི་གང་གི་ཤ་ཞེས་དྲི། །མཆོད་རྟེན་ཉེ་འཁོར་བླ་གབ་མེད། །སྒོ་དང་བང་
རིམ་ཆུ་ཡི་གནས། ཁྱམས་དང་གནས་ཁང་དག་ཏུ་ནི། །བཟའ་སོགས་འཚེད་པ་རྣམ་པར་
སྤངས། །སེམས་བསྡུས་ལ་སོགས་ཆོ་ག་ཡིས། །རུང་བའི་གནས་ནི་རྣམ་པ་ལྔ། །འདྲེན་པས་
གཙུག་ལག་ཁང་དུ་ནི། །ཟས་གནས་དགེ་འདུན་དོན་དུ་གསུངས། །གཙུག་ལག་ཁང་གི་ཐིག་
བརྐྱང་ནས། །སོ་ཕག་ཉེ་བར་འཇོག་པ་ན། །ལག་གི་བླ་ནི་མཁས་པ་ཡིས། །ཕན་འདོད་
སེམས་བསྐྱེད་བྱ་བ་ཉིད། །ཚོགས་ཀྱི་རུང་བའི་གནས་སུ་ནི། །ས་ཕྱོགས་འདི་ནི་བྱིན་གྱིས་
བརླབས། །ངག་ཏུ་ཡང་ནི་ལན་གསུམ་བརྗོད། །དེ་ལྟར་སེམས་བསྐྱེད་སྔོན་འགྲོ་བས། །
གཙུག་ལག་ཁང་ཕྱེད་ཟིན་པ་ལ། །ལག་བླས་དགེ་འདུན་མདུན་འདུག་ནས། །འདི་ལ་
སེམས་རབ་བསྡུས་ཤིག་ཅེས། །ལན་གསུམ་བར་དུ་བརྗོད་པར་བྱ། །འདི་ཉིད་ཟས་ཀྱི་
གནས་ཉིད་དུ། །མཛེས་པའི་དངོས་པོར་བྱིན་གྱིས་བརླབས། །དེ་ལྟར་བྱེད་ལ་སེམས་བསྡུས་
པའི། །མཐའ་ལས་བྱུང་བར་མཁས་པས་གསུངས། །གཙུག་ལག་ཁང་ཆེན་མང་པོ་དག །
སྣ་ཚོགས་སྒོ་ནི་ཐ་དད་ན། །གཅིག་ཏུ་ལེགས་པར་བྱ་བ་སྟེ། །ཀུན་ནས་བ་ལང་ལྷས་བཞིན་
ནོ། །གཙུག་ལག་ཁང་རྙིང་ཉམས་གྱུར་ཅིང་། །དགེ་སློང་རྣམས་ཀྱིས་བོར་བ་ན། །འཕྲལ་བྱུང་
གྱུར་ལ་ཚིག་གི་མཐར། །གང་དེ་བྱིན་གྱིས་བརླབ་པར་བརྗོད། །གཞན་ཡང་འདོད་དོན་
གཅིག་པ་དང་། །ལས་བརྗོད་པ་ནི་སྔོན་འགྲོ་བས། །དགེ་འདུན་མཐུན་པས་ལས་དག་གི །
ཆོ་ག་ཞེས་བྱ་རྫོགས་ལའོ། །དེ་ལྟར་ཟས་ཀྱི་གནས་གང་དག །སྡོམ་བརྩོན་གྱིས་ནི་མ་བྱས་ཟ
ན། །གང་ཞིག་བཙོས་པའི་ཟས་དང་ནི། །ཞག་ལོན་པ་ཡང་རུང་མ་ཡིན། །སེན་མོ་ནེ་ཙོ་མེ་
མཚོན་སོགས། །རྙིངས་དང་དབུག་དང་བརྟོལ་བ་དང་། །བཅད་དང་གཤེགས་པའི་མིང་ཅན་
གྱི། །ས་བོན་བཅས་པའང་རུང་བ་ཡིན། །རྒན་པོའི་མདུན་དུ་འདྲེན་པ་ཡི། །སམ་པྲས་ཏ་
ཞེས་བརྗོད་བྱ་སྟེ། །དེ་སྒྲ་གཟའ་དང་བཏུང་བ་རྣམས། །ཤིན་ཏུ་དག་པར་བྱ་ཕྱིར་ཡིན། །
-325



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
;གནས་བརྟན་གྱིས་ཀྱང་བདེན་པར་ནི། །སྙོམས་པར་བྲིམས་ཞེས་བརྗོད་པར་བྱ། །ཤེས་
བཞིན་ལྡན་པས་བཟའ་བྱ་ཞིང་། །ཟོས་ནས་ཀྱང་ནི་ཡོན་བཤད་བྱ། །ཡོན་བཤད་ལ་ནི་
འཇུག་པ་ན། །དགེ་སློང་གང་གིས་བཟར་མི་རུང་། །དེ་མ་ཐོས་ལ་ཉེས་མེད་དེ། །གཞན་དེར་
ཅི་བདེར་བཟའ་བར་བྱ། །ཚིགས་བཅད་དང་པོ་བརྗོད་པ་ན། །ཉེ་བར་གཏད་དེ་བསྡད་ནས་
ཀྱང་། །ཚིགས་བཅད་མཐར་ཡང་ཉེན་བྱེད་ན། །དེ་ཟ་བ་ལ་བཀག་པ་མེད། །དགེ་འདུན་གྱི་
ནི་རྒན་པོའམ། །ནུས་ལྡན་གཞན་གྱིས་ཀྱང་ནི་བརྗོད། །སྦྱིན་བདག་རྣམས་ཀྱི་འདོད་པ་དང་།།
བསམ་པ་ཇི་བཞིན་ཆོས་བསྟན་ཏོ། །ཆོས་ནི་འཆད་པ་པོ་ལ་ཡང་། །ཉེ་གནས་གཡོག་
འཁོར་དོན་དུ་ནི། །དགེ་སློང་རྣམས་ནི་སྦྱིན་བྱ་སྟེ། །གཅིག་པུ་གྲོང་དུ་མཛེས་མ་ཡིན། །
དགའ་སྟོན་དུས་ཚེ་སྐུ་གཟུགས་ནི། །རྒན་པོའི་གོང་དུ་རྟག་ཏུ་བཞག །སྟོན་པ་དང་ནི་དགེ་
འདུན་བཅས། །འཇིག་རྟེན་གསུམ་སྣང་ཁྱབ་བདག་ཡིན། །མཚན་མོ་སྒྲོན་མེ་མེད་པར་ནི། །
ཆོས་ཉན་པ་དང་བཤད་པ་དང་བཤད་མི་བྱ། །དབྱར་གྱི་དུས་སུ་རྟག་ཏུ་ནི། །འོད་ཁང་མིག་བརྒྱ་པ་ཡིས་
དགབ། ཁྱིམ་ནས་ཁྱིམ་དུ་དགེ་སློང་རྣམས། །དགོས་པས་མགྲོན་དུ་བོས་པ་ན། ཁང་བ
བཟངས་གཞན་དུ་ནམ་ཡང་ནི། །དེ་ནས་དེ་དག་འགྲོ་མི་བྱ། །འཕགས་པའི་དགེ་འདུན་ཚུལ་
བཞིན་དུ། །ཅི་བདེར་བཟའ་བ་ཟོས་ནས་ནི། །སྦྱིན་བདག་གིས་ནི་གནང་བ་དང༌། །འགྲོ་
བར་བྱེད་ལ་ཉེས་པ་མེད། །ཤ་དང་ཉ་སོགས་འཇིག་རྟེན་ན། །དམ་པའི་སྐྱེ་བོས་མ་སྨད་
གང་། །ལྷུང་བཟེད་འོངས་བ་དེ་བཟའ་སྟེ། །དེ་འདྲས་ལྟུང་བར་མི་འགྱུར་རོ། །གང་ཞིག་ཆེད་
དུ་བྱས་པའི་ཤ །མཐོང་ངམ་ཐོས་སམ་དོགས་པ་ནི། །ནམ་ཡང་བཟའ་བར་བྱ་མིན་པར། །
འགྲོ་ཀུན་ཕན་པར་བཞེད་པས་གསུངས། །རོ་ལ་བརྐམ་པས་གསོད་བྱེད་པ། །སྙིང་རྗེ་མེད་
པའི་བསམ་པ་སྤང་། །གང་ཞིག་སྲོག་གནས་ཆེད་དུ་ནི། །ཤ་ཟ་བ་ལ་ཉེས་པ་མེད། །སྟག་
གིས་མཆེ་བས་བཟུང་བ་ནི། །མཐོང་ངམ་ཐོས་པ་ཉིད་ན་ཡང་། །དེ་ནི་བཟའ་བར་མི་བྱ་སྟེ། །a
-326



འདུལ་བ་མེ་ཏོག་ཕྲེང་རྒྱུས།
དེ་ཡིས་ནམ་ཡང་མི་གཏོང་ཕྱིར། །སྒོག་སྐྱ་ལ་སོགས་སྨན་རྣམས་ནི། །ནད་པ་དག་ལ་རྗེས་
གནང་སྟེ། །གང་ཕྱིར་ཚེ་སྲོག་དགེ་བ་ཡི། །ཆོས་རྣམས་ཀྱི་ནི་སྣོད་ཡིན་ཕྱིར། །གང་དུ་དགེ་
སློང་རྣམས་ཀྱི་དྲི། །མ་དད་པ་ཡིས་མི་སྣོམ་ན། །དེ་ལ་ཉེར་སྦྱོར་རྣམས་ཀྱིས་ཀྱང་། །གནས
ཀྱི་བྱ་བའི་རྒྱུར་ཤེས་བྱ། །བྱ་བ་རྫོགས་པའི་མཐར་ཡང་ནི། །ལུས་ནི་རྣམ་པར་དག་བྱ་སྟེ། །
དྲི་མ་ལྷག་མ་མེད་པ་ན། །སླར་ཡང་གཙུག་ལག་ཁང་འཇུག་བྱ། །ནུབ་མོ་བདུན་དང་ནུབ་མོ་
གསུམ། །དེ་བཞིན་ནུབ་གཅིག་རིམ་བཞིན་དུ། །སྒོག་སྐྱ་དང་ནི་བྲེག་ཙོང་དང་། །ཀེའུ་ཡང་ནི་
དག་པར་གསུངས། །བསོད་སྙོམས་དག་ལ་འཇུག་པ་ན། ཁང་བཟངས་སྒོ་མང་རྒྱུ་བྱ་སྟེ། །
ཟས་ལ་སོགས་པའི་མཚན་མ་ནི། །སྒོར་ཡང་ཕྱིར་ལྡོག་འདོད་པས་བཞག །སྒྲ་ལྡན་འཁར་
གསིལ་ཁྱེར་བྱ་སྟེ། །དེ་ཡིས་སྦྱིན་བདག་གོ་བར་བྱ། ཁྱི་དང་བ་ལང་ལ་སོགས་བསྡིགས། །
ནམ་ཡང་བརྡེག་པར་མི་བྱའོ། །རྩ་བ་འབྲས་བུ་བཟའ་བྱ་དག །དལ་གྱིས་དལ་གྱིས་དུམ་
བུར་བྱ། །མཉེས་སམ་དུམ་བུར་བསིལ་ནས་ནི། །གྲོང་དུ་དགེ་སློང་དུལ་བས་བཟའ། །
མགྲོན་དུ་བོས་ཚེ་དགོས་མེད་པར། །འཆོལ་བའི་གྲལ་གྱིས་ཟས་མི་བཟའ། །དུས་མ་ཡིན་
པའི་ཟན་དག་ཀྱང་། །སྨན་པ་ལ་དྲིས་གནང་ན་རུང་། །མུ་གེའི་དུས་ན་མགྲོན་གཉེར་བ། །
ཤིན་ཏུ་མང་ཡང་དང་དུ་བླང་། །སྦྱིན་བདག་གིས་ནི་གནང་བ་ན། །བགོ་བཤའ་ཡིས་ནི་
ཡོངས་སུ་སྤྱད། །གཙོ་བོར་མགྲོན་དུ་བོས་པ་ཡིས། །ཕྱེད་ཟོས་ཀྱང་ནི་སྦྱིན་བྱ་སྟེ། །ཚངས་
པར་སྤྱོད་ལ་རབ་མཁས་དེས། །ཉམ་ང་བ་དག་ཡོངས་སུ་བསྐྱང་། །ཐུབ་པའི་བསྟནབསྟན་པ་དང་
ཕྲད་སྲོག །ཉི་མ་གཅིག་ཀྱང་རྙེད་དཀའ་བས། །ཡུན་རིངས་འཚོ་བར་འདོད་པ་གང་། །དེ་
དག་གིས་ཀྱང་ཡོངས་སུ་སྤྱད། །གལ་ཏེ་ལྷུང་བཟེད་འཕན་ཅན་དུ། ཁུ་ཚིགས་དག་ནི་མཐོང་
བ་ན། །དངོས་པོ་གང་གིས་དེ་བསལ་ནས། །ལན་གསུམ་བར་དུ་བཀྲུས་ཏེ་སྤྱད། །ཟོས་ནས་
ཁ་ཡི་དྲི་མ་ནི། །ས་དང་ལྕི་བ་སོགས་ཀྱིས་སྦྱང་། །ཆུ་ཁྱོར་གསུམ་མམ་ལྷག་པས་ཀྱང་། །བཀྲུ་་
-327



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཤལ་ཡོངས་སུ་དག་པར་བྱ། །དགེ་སློང་མིན་པས་རེག་གམ་ཞེས། །བལྟ་བྱ་ཐེ་ཚོམ་མེད་ན་
བཟའ། །གཞན་དུ་རེག་པར་གྱུར་ལྟ་ན། །སླར་ཡང་བྱིན་ལེན་ལྟོས་པ་ཡིན། །ལམ་དུ་སོང་ཚེ་
ལམ་རྒྱགས་དག །ཁུར་ཁྱེར་སུ་ཡང་མེད་པ་ན། །བརྗེ་བ་ཡི་ནི་འདུ་ཤེས་ཀྱིས། །རང་ཉིད་
ཀྱིས་ནི་ཁུར་བར་བྱ། །བརྗེ་བ་གཞན་དག་མེད་པ་ན། །ཉི་མ་དང་པོ་ཟན་བཅད་བྱ། །གཉིས་
པ་ལ་ནི་སྤར་གང་ཙམ། །བཟའ་ཡི་དེ་ལས་ལྷག་པ་མིན། །ཉི་མ་གསུམ་པར་སྤར་བ་གཉིས།།
དེ་ལས་ཕར་ནི་ཅི་བདེར་བྱ། །རང་ཉིད་འབད་པས་བསྒྲུབས་ནས་ཀྱང་། །སྲོག་བསྲུང་འདོད་
པས་བཟའ་བར་བྱ། །ས་བརྐོས་ནས་ནི་རྩ་བའམ། །ཤིང་ལ་འཛེགས་ནས་འབྲས་བུ་བླང་། །
དགེ་སློང་འཆི་ལ་ཐུག་པ་ཡིས། །བཀྲེས་པ་བསལ་བའི་དོན་ཕྱིར་སྤྱད། །བཅས་པའི་ཁ་ན་མ་
ཐོ་འདིར། །གནས་སྐབས་རྐྱེན་དབང་གིས་རྗེས་གནང་། །རང་བཞིན་ཁ་ན་མ་ཐོ་འདིར། །
ཚུལ་ལྡན་སྲོག་ལ་ཐུག་ཀྱང་མིན། །འདོད་ན་ཉེ་དུ་དང་ལྷན་ཅིག །ལེགས་བློས་བཟར་རུང་ཁོ་
ན་སྟེ། །གལ་ཏེ་ལམ་འཇིགས་སྣོད་མེད་ན། །དགེ་ཚུལ་དང་ཡང་རུང་བ་ཉིད། །དགེ་སྦྱོང་ཟ་
བའི་དུས་ཀྱི་ཚེ། །ལྷུང་བཟེད་ལག་པ་གཡོན་པས་བཟུང་། ཁམ་གཅོད་ལ་སོགས་བྱེད་པའི་
དུས། །ལག་ནི་རྟག་ཏུ་དྲན་པས་བསྲུང་། །གང་དུ་བག་མེད་ཁུ་དག་གིས། །ཟས་ལ་རེག་པར་
གྱུར་པ་ན། །མཆུ་རེག་ཉེ་འཁོར་དོར་ནས་ནི། །བཟའ་བ་དེ་ལ་བརྟག་མི་དགོས། །མར་དང་
འབྲུ་མར་བུ་རམ་སོགས། །གཞན་ཡང་དགེ་འདུན་གྱི་ནི་ཟས། ཁྱེར་ནས་དྲན་པ་བརྗེད་པ
ཡིས། །གང་ལུས་དེ་ནི་དོར་མི་རུང་། །ཚོགས་སམ་གང་ཟག་གིས་ཀྱང་རུང་། །རུང་བ་དེ་ནི་
ཡོངས་སུ་བླང་། །ལས་ཀྱི་དུས་ལ་བབ་པ་ནི། །ལེགས་པར་ཟོས་ནས་ལས་འཇུག་བྱ། །བུ་
རམ་འབྲས་ཕྱེ་འདྲེས་གྱུར་ན། །གཙང་མའི་ཆུ་ཡིས་ཡོངས་སྦྱངས་ནས། །དུས་མིན་པར་ཡང་
སྤྱོད་པ་ལ། །ཟས་ཀྱི་ཉེས་པ་ཡོད་མ་ཡིན། །ཐུན་ཚོད་རུང་བ་ལ་སོགས་སྨན། །དུས་སུ་རུང་
དང་འདྲེས་པ་ན། །དུས་མ་ཡིན་པར་མི་སྤྱད་ཅིང་། །རེག་ནས་བྱིན་ལེན་མ་བྱས་མིན། །ཐུན་
-328



འདུལ་བ་མེ་ཏོག་ཕྲེང་རྒྱུས།
ཚོད་རུང་བའང་དེ་ལས་གཞན། །ཞག་བདུན་པ་དང་འདྲེས་ན་ནི། །ཐུན་ཚོད་ལས་གཞན་
སྡོམ་བརྩོན་གྱིས། །སྤྱད་མིན་བྱིན་ལེན་མ་བྱས་མིན། །ཞག་བདུན་པ་ཡང་ཇི་སྲིད་དུ། །འཚོ་
བར་དམིགས་དང་འདྲེས་ན་ཡང་། །ཞག་བདུན་པར་ནི་སྤྱད་བྱ་སྟེ། །ལྷག་པར་མ་ཡིན་བྱིན་
ལེན་བྱ།། །།
བམ་པོ་བཞི་པ། དགེ་སློང་གཅིག་གིས་བུ་རམ་གང་། །རང་གིས་སྤྱོད་ཕྱིར་བྱིན་
བརླབས་ཏེ། །ཕན་ཚུན་ཡིད་གཅུགས་གྱུར་པ་ཡི། །ལྔ་པོ་རྣམས་ལ་རྗེས་སུ་གནང་། །ནད་པ
ཉིད་དང་ཟན་ཆད་དང་། །དགེ་སྐོས་དང་ནི་ལག་གི་བླ། །ལམ་དུ་ཞུགས་པ་འདི་ལྔ་ལས། །
གཞན་དག་ལ་ནི་རུང་མ་ཡིན། །ཟང་ཟིང་ཕྲ་མོ་འདྲེས་པ་ཡིས། །བུ་རམ་ཆུ་ཡིས་མཉེས་ནས་
ནི། །བཙགས་ནས་སྡོམ་བརྩོན་བཏུང་བ་ནི། །དུས་མིན་པར་ཡང་རུང་བའོ། །རྙེད་དཀའི་
འབྲས་བུ་མེ་ཏོག་སོགས། །ཡིད་འཕྲོག་བཟའ་བར་བྱ་བ་གང་། །རྙེད་ན་སྤོང་བར་བྱས་ཀྱང་
ནི། །འདོད་ན་བཟའ་བར་གནང་བ་ཡིན། །བསོད་སྙོམས་ཡང་དག་ཐོབ་པའི་ཚེ། །བསོད་་
སྙོམས་པ་ཡི་སྤྱོད་ཡུལ་དུ། ཁྱིམ་གཞན་གནས་ཏེ་ཟ་བ་ནི། །སྦྱིན་བདག་བསོད་ནམས་སྤེལ་པ
ཕྱིར་རུང་། །སླར་ཡང་ཟ་བར་འདོད་ལྟ་ན། །སྤྱོད་ཡུལ་དག་ནས་འོངས་ནས་ནི། །བཟའ་བྱ་
མུ་གེའི་དུས་དག་ཏུ། །སྔར་བླངས་བསམ་པས་རུང་བ་ཡིན། ཁྱིམ་དུ་ཟོས་པའི་ལྷག་མ་དག །
གལ་ཏེ་སྦྱིན་བདག་གིས་བཀུར་ན། །སྔར་བླངས་པ་ཡི་བསམ་པ་ཡིས། །ཉམ་ང་བ་ན་དེ་ཡང་
ངོ༌། །གཙུག་ལག་ཁང་གནས་ཀུན་ཏུ་ཡང་། །དུས་གསུམ་ཀུན་ཏུ་གཏོར་མ་སྦྱིན། །དུས་
དང་དུས་མིན་ཟ་བ་ཉིད། །གནོད་སྦྱིན་ཟས་ཕྱིར་འདོད་རྣམས་སྦྱིན། །བུ་དང་བཅས་པའི་
འཕྲོག་མ་ལའང་། །གཙུག་ལག་ཁང་ནི་བསྲུང་ཕྱིར་དང་། །བསྟན་པ་ཡང་ནི་ཕུན་ཚོགས་
ཕྱིར། །བདེ་གཤེགས་ཀྱིས་ནི་གཏོར་མ་གསུངས། །ན་སོགས་དུས་ནི་མ་གཏོགས་པར། །
འདུས་ཤིང་ཟ་ན་ལྟུང་བྱེད་དོ། །དགེ་འདུན་ལ་ནི་གང་ཅུང་ཟད། །བྱིན་བླངས་དེ་ལ་ལྟུང་བ་
-329



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མེད། །གློ་བུར་གཉུག་མའི་བཟའ་བ་གང་། །དེ་ཡང་འདུས་ཤིང་བཟའ་བར་འདོད། །ན་དང་
ལས་དང་ལམ་གྱི་དུས། །སྔར་ནི་རབ་ཏུ་བསྟེན་པ་ཉིད། །གླུ་དང་གྲུ་ཆེན་ཞུགས་ལ་སོགས། །
དཔག་ཚད་ཕྱེད་ལམ་སོང་ནས་ནི། །ལོག་ནས་གལ་ཏེ་ཟ་བྱེད་ན། །དགེ་སློང་ལྟུང་བ་ཡོད་མ་
ཡིན། །གལ་ཏེ་སྦྱིན་བདག་མང་པོ་ཡིས། །དགེ་སློང་རྣམས་ལ་སོ་སོར་གནང་། །སྦྱིན་བདག་
དག་ནི་ནུས་པའི་ངོར། །སྦྱིན་པའི་དུས་ནི་ལྔ་པོའོ། །མུ་སྟེགས་དགེ་སྦྱོང་གིས་ཞུས་ནས། །
སྦྱིན་བདག་དེ་ཡིས་གལ་ཏེ་འདྲེན། །དེ་དག་དད་པ་ཁྱད་པར་དུ། །སྤེལ་ཕྱིར་བཟའ་བར་བྱ་
བ་ཉིད། །མཚམས་ནང་དེར་འདུ་ཤེས་པའམ། །ཐེ་ཚོམ་གྱིས་ཀྱང་ལྟུང་བྱེད་ཡིན། །གསུམ་པོ་
ལ་ནི་ཉེས་མེད་དོ། །སོ་སོར་མ་འདུས་འདུག་ལ་སོགས། །སོ་སོར་ངེས་པས་ཐོབ་པ་དང་། །
གཙུག་ལག་ཁང་དུ་ཐ་དད་ཟ། །སྦྱིན་བདག་རྣམས་ཀྱིས་འདོད་པའི་ངོར། །བཀག་པ་ཡོད་པ
མ་ཡིན་ནོ། །ཉི་མ་ཕྱེད་ཀྱི་དུས་ནས་ཕར། །ཕྱི་མའི་སྐྱ་རེངས་མ་ཤར་བར། །དགེ་སློང་བཟའ་
བ་ཟ་བྱེད་ན། །ལྟུང་བྱེད་འཁོར་ལོས་རྣམ་པར་འཇོམས། །བཟའ་བ་ལ་སོགས་དགེ་སློང་
གིས། །སོག་འཇོག་བྱས་པ་ཟོས་ན་ལྟུང་། །སྔ་ཕྱི་གཉིས་སུ་སྤྱོད་པ་ཡིས། །དེ་ནི་རྣམ་པ་
གཉིས་སུ་གསུངས། །སྔར་སྤྱོད་བྱིན་ལེན་བྱས་པ་ནི། །ཕྱི་དྲོ་སྤྱོད་པ་བཀག་པ་ཡིན། །ཕྱི་དྲོ་
བྱིན་ལེན་བྱས་པ་ནི། །ཐུན་ཚོད་འདས་པ་རུང་མ་ཡིན། །ཆོས་གོས་ལྡེ་མིག་ཀྱོག་པོ་དང༌། །
ལྷུང་བཟེད་ལྷུང་བཟེད་དམན་པ་ལའང་། །ལག་པ་འབགས་པས་མི་རེག་སྟེ། །ཚུལ་དེའང་
རྐྱེན་དབང་མ་གཏོགས་སོ། །སྡོམ་བརྩོན་གང་ཞིག་བཟའ་བ་སོགས། །བྱིན་ལེན་མ་བྱས་ཟ་
བྱེད་ན། །དེ་ཡང་བསླབ་པ་ཟད་བྱེད་དེ། །ཆུ་དང་སོ་ཤིང་མ་གཏོགས་སོ། །གང་ཞིག་མ་ཚོས་
ཚོས་པ་འདྲ། །བསོད་སྙོམས་པ་ཡིས་རྙེད་པ་ན། །སྲ་བ་ཉིད་ནི་སུམ་ཆ་བངས། །ཚོས་པ་བྱིན་
ལེན་བྱས་པ་རུང་། །ཉ་དང་ཤ་དང་འབྲས་བུ་སོགས། ཁ་དོག་ཡོངས་སུ་གྱུར་པ་ན། །བ་འོ་ལ་
སོགས་ལན་གསུམ་ཁོལ། །བྱིན་ལེན་བྱ་བར་རུང་བ་ཉིད། །རེག་ནས་བྱིན་ལེན་མི་བྱ་སྟེ། །བ
-330



འདུལ་བ་མེ་ཏོག་ཕྲེང་རྒྱུས།
ཉམ་ངའི་དུས་ན་བཀག་པ་མེད། །འདབ་མ་ཅན་དང་སོ་ཤིང་དག །འོ་མ་ཅན་ནི་ཡོངས་སུ་
སྤང་། །དགེ་སློང་རྣམས་ལ་སྦྱིན་བདག་གིས། །བཟའ་བ་གལ་ཏེ་བོར་ན་ནི། །སྒྲ་མི་སྙན་པའི་
དབང་བྱས་ནས། །དུས་ཡོལ་ནས་ནི་བཟའ་བར་བྱ། །མགུལ་དུ་མིད་པ་མ་ཡིན་ན། །འདི་ལ་
བྱིན་ལེན་མི་བྱ་ཞིང་། །ཇི་སྲིད་འཚོ་བར་བསྒྲུབས་པ་ནི། །བྱིན་རླབས་མ་བྱས་མི་བཅང་ངོ༌། །
ཚང་ནི་སོག་པར་མི་ནུས་པ། །སྦྱང་མའམ་ཏི་ཏམ་ཀ་ལ་སོགས། །དེ་ནི་དོར་ནས་སྤྱོད་བྱ་སྟེ། །
བྱི་བ་སོགས་ཀྱིས་ངེས་པར་འཇིག །ལག་པ་གཉིས་ནི་ལག་པ་དང་། །དེ་དང་འབྲེལ་ལ་དེས་
བྱིན་དང་། །ལག་པ་དེ་དང་འབྲེལ་བ་ཡིས། །དེ་དང་འབྲེལ་པ་དག་ཏུ་ཡང་། །བྱིན་ལེན་བྱའོ་
མི་བདེ་ན། །རྒྱང་རིང་ན་ཡང་རུང་བ་ཉིད། །འདི་ལ་ཅང་ཤེས་གླང་པོ་དང་། །སྤྲེའུ་ཡིས་ཀྱང་
བྱིན་ལེན་རུང་། །མར་དང་འོ་མ་ཉིད་དང་ཞོ། །ཤ་དང་ཉ་སོགས་བདག་ཉིད་ཀྱི། །དོན་དུ་
དགེ་སློང་དེར་གནས་པས། །བླང་བར་བྱ་བ་མིན་པ་སྟེ། །ནད་པས་སྟོན་མོའི་དུས་སུ་ནི། །
སློང་བར་བྱེད་ལ་ལྟུང་བ་མེད། །མི་ན་བ་ཡིས་སློང་བ་ན། །ཉེས་བྱས་ཟོས་ན་ལྟུང་བྱེད་ཡིན། །
བསོད་སྙོམས་དག་ལ་རྒྱུ་བ་ན། ཁ་རོག་འདུག་སྟེ་སྤྱོད་ཡུལ་དུ། །ཅི་བྱིན་ཞེས་ནི་འདྲི་བ་ལ། །
ཇི་ལྟར་འདོད་པ་བླང་བར་བྱ། །སྲོག་ཆགས་བཅས་པའི་ཆུ་རྣམས་ལ། །ཕྱི་རོལ་ཁྲུས་ལ་
སོགས་སྤྱོད་དང་། །ནང་དུ་འཐུང་བར་བརྗོད་པ་ཡིས། །ལོངས་སྤྱོད་ནམ་ཡང་བཀག་པ་
ཡིན། །འདིར་ནི་ལྟུང་བྱེད་ལྟུང་བ་ཡི། །རྣམ་པ་གཞན་ནི་ཡོངས་བཙགས་པའོ། །རྩྭ་སོགས་
དག་ལ་འདེབས་པ་རྣམས། །གང་འདིར་སླར་ཡང་མ་བྲིས་སོ། །ལོངས་སྤྱོད་བཅས་པའི་ཁྱིམ་
གང་ཞིག །སྐྱབས་བཅས་པར་ནི་འདུག་པ་དང་། །འགྲེང་བ་གནས་སྐབས་དགེ་སློང་ནི། །
རྐྱེན་དབང་ལས་གཞན་ལྟུང་བ་ཡིན། །གང་དུ་སྐྱེས་པ་བུད་མེད་བཅས། །ཆགས་ལྡན་འདོད་
པ་སྤྱོད་གྱུར་པ། །བུད་མེད་སྐྱེས་པས་ལོངས་སྤྱོད་པས། །དེ་ནི་ལོངས་སྤྱོད་ཅེས་བྱར་བསྟན།།
མུ་སྟེགས་རྣམས་ལ་རང་ཉིད་ཀྱི། །ལག་གིས་བཟའ་སོགས་མི་སྦྱིན་ཏེ། །ལྟ་ལས་སླར་ལྡོག་
-331



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སདོན་དུ་ནི། །དུམ་བུར་བྱས་ཏེ་རྗེས་སུ་གནང་། །སྣོད་ནི་ས་ལ་བཞག་པ་ལ། །སྙིང་རྗེ་ལྡན་
པས་སྦྱིན་བྱ་སྟེ། །དེ་ནི་རྗེས་སུ་གཟུང་ཕྱིར་ཡིན། །ནམ་ཡང་གུས་ཕྱིར་མ་ཡིན་ནོ། །འཐབ་ཏུ་
ཆས་པའི་དམག་ཚོགས་ལ། །ནམ་ཡང་ལྟ་ཕྱིར་མི་འགྲོ་སྟེ། །དེ་ལྟ་བུ་ཡི་རྐྱེན་དག་གིས། །
གྱུར་པ་ལས་ནི་བཀག་པ་མེད། །གལ་ཏེ་དགོས་པས་སོང་ཡང་དེ། །ནུབ་གཉིས་ལས་ནི་ཕར་
མི་
་གནས། །ཡུན་རིངས་དུས་སུ་ནང་དུ་ནི། །གནས་ནའང་གང་ཞིག་འཇིགས་པས་སམ།
།
རྒྱལ་པོའམ་ནི་བློན་པོ་སོགས། །མཛའ་བཤེས་ཚིག་གིས་ཀྱང་རུང་སྟེ། །གནས་པ་ན་ཡང་ཆོ་
ག་ནི། །རྟ་དང་གླང་སོགས་ཆེད་མི་ལྟ། །དམག་ཚོགས་རྣམས་ཀྱི་བཀོད་པ་དང་། །དཔུང་དང་
རྒྱལ་མཚན་མཆོག་གི་ཡང་། །རྒྱལ་པོ་དང་ནི་བློན་པོ་ཡིས། །བཤམས་པ་དཀྲུག་པར་མི་
བྱའོ། །དེ་ལ་དཔུང་མཆོག་གང་དུ་དཔུང་། །དེ་ཡི་བཀོད་པ་སྤྲས་ལ་བྱ། །གང་དུ་གནས་པའི་
རྒྱལ་མཚན་མཆོག །དེ་ནི་རྒྱལ་མཚན་མཆོག་ཅེས་བྱ། ཁྲོས་པའི་སེམས་ཀྱིས་དགེ་སློང་ལ། །
སྡོམ་བརྩོན་རྡེག་པར་བྱེད་མི་རུང་། །འདྲེན་པས་བླ་མའི་དབང་བྱས་ནས། །བརྡེག་པར་
གཟས་པའང་དེ་བཞིན་བཀག །འདིར་ནི་སོར་མོ་གཅིག་གིས་ཀྱང་། །རྡེག་པར་བྱེད་ན་ཟད་
པར་འདོད། །མགོ་བོ་ཁུ་ཚུར་རྐང་དང་ལག །རྡོ་དབྱུག་བོང་བ་སོགས་བརྡེག་ལྟུང་། །ཕྱགས་
མ་ལ་སོགས་ཀྱིས་བརྡེག་ན། །དེ་ཡི་ཉག་མ་ཇི་སྙེད་པ། །དེ་སྙེད་ལུས་ལ་རེག་པའི་གྲངས། །
སྡོམ་བརྩོན་དག་ལ་ལྟུང་བྱེད་གསུངས། །དེ་བཞིན་སྲན་ལྗང་དྲུང་སོགས་ཀྱིས། །བརྡེག་
ནའང་ལྟུང་བྱེད་ཁོ་ནར་བརྗོད། །དེ་ནི་ལུས་ལ་མ་ཕོག་པར། །འཕངས་པ་ཡང་ནི་ཉེས་བྱས་
ཉིད། །མ་རུངས་གདུལ་ཕྱིར་ལྟུང་མེད་དེ། །གཞན་ཡང་སྔགས་གྲུབ་མཐུ་ལྡན་གྱི། །དགེ་སློང་
དག་གིས་བརྡེག་པ་དང་། །གཟས་པའང་ལྟུང་བར་མི་འགྱུར་རོ། །དགེ་སློང་རྣམས་ཀྱིས་
གནས་ངན་ལེན། །ཤེས་ནས་འཆབ་པ་ཡང་བཀག་སྟེ། །འཇིགས་པས་མ་གཏོགས་འཇིགས་
གྱུར་ན། །གནས་ངན་ལེན་ནི་བཅབ་བྱ་ཉིད། །ཕས་ཕམ་པ་ཉིད་གཙོར་བྱས་ནས། །ཇི་སྙེད་
-332



འདུལ་བ་མེ་ཏོག་ཕྲེང་རྒྱུས།
ལྟུང་བར་བརྗོད་པ་དག །དེ་སྙེད་བསླབ་པའི་གཞི་འདི་ལ། །མཁས་པས་གནས་ངན་ལེན་
ཅེས་གསུངས། །ནད་པ་མ་ཡིན་དགེ་སློང་ལ། །ཉོན་མོངས་བཅས་པའི་སེམས་ཀྱིས་དེར། །
ནམ་ཡང་ཟན་གཅད་མི་བྱའོ། །ཅི་སྟེ་བྱེད་ན་ཟད་བྱེད་ལྟུང་། །དུས་མ་གཏོགས་པར་མེ་དག་
གིས། །ཉེ་བར་སྤོར་བྱེད་སྨད་པར་གསུངས། །མེ་གསོད་པ་དང་བསྲོ་བ་དག །ཉམ་ངའི་དུས་
ན་ཉེས་པ་མེད། །སྐྲ་སེན་སྤུ་དང་ངར་སྣབས་དང་། །མཆིལ་མ་ལུད་པ་འཇུག་པ་དང་། །མེ་ལྕེ་
མེ་མར་མུར་ལ་རེག །ཉེས་བྱས་འགྱུར་རོ་དུས་མ་གཏོགས། །དཀོན་མཆོག་གསུམ་དང་ཕ་མ་
དང་། །ཚངས་པར་མཚུངས་སྤྱོད་བླ་མ་དང་། །ཆོས་ཀྱི་དོན་དུ་ཉེས་མེད་དེ། །རེག་པའི་དུས་
སུ་བརྗོད་པ་ཡིན། །འདུན་པ་དབུལ་ཞེས་སྨྲས་ནས་ནི། །དགེ་འདུན་ལས་ནི་ཉེ་བ་ན། །སྡོམ་
བརྩོན་སླར་ཡང་མི་དབུལ་ན། །དེ་ནི་ལྟུང་བས་འཇོམས་པ་ཡིན། །བསྙེན་པར་མ་རྫོགས་
གང་ཟག་དང་། །ནུབ་གཉིས་ལྷན་ཅིག་ཉལ་རུང་སྟེ། །དེ་ལས་ཕར་ནི་ནུབ་གསུམ་སོགས། །
མ་ཡིན་གལ་ཏེ་ཉལ་ན་ལྟུང་། །ཐམས་ཅད་གཡོགས་ཤིང་ཐམས་ཅད་བསྐོར། །གནས་ཁང་
བསྐོར་ཞིང་གཡོགས་པ་བཞིན། །ཕལ་ཆེར་གཡོགས་ཤིང་ཀུན་ནས་བསྐོར། །ངོས་བཞི་པ་ཡི་
ཁྱམས་བཞིན་བརྟག །ཐམས་ཅད་གཡོགས་ཤིང་ཕལ་ཆེར་བསྐོར། །ངོས་གསུམ་པ་ཡི་
ཁྱམས་བཞིན་ཏེ། །ཕལ་ཆེར་གཡོགས་པའི་ཁང་པ་དང་། ཁང་བཟངས་བཞིན་ཏེ་རིམ་བཞིན་
ནོ། །དེ་ལྟར་ཁྱིམ་ནི་བཞི་པོ་རུ། །སྡོམ་བརྩོན་ལྷན་ཅིག་ཉལ་བྱེད་ན། །ཉི་མ་གསུམ་པའི་སྐྱ་
རེངས་འོད། །འཆར་ཚེ་གསལ་པོར་ལྟུང་བ་ཡིན། །སྔོ་དང་སེར་དང་དམར་པོ་སྟེ། །སྐྱ་རེངས་
རྣམ་པ་གསུམ་དུ་འདོད། །སྔོན་པོ་ཉིད་ཚེའང་ལྟུང་འགྱུར་ན། །གཞན་དག་ཚེ་ན་སྨོས་ཅི་
དགོས། །གང་དུ་སྒྲ་དོན་སོ་སོར་གོ །ཁྱམས་དང་ཁང་བཟངས་ལ་སོགས་པར། །དེ་འདྲ་དེར་
ཡང་སྡོམ་བརྩོན་ནི། །ཉལ་དུ་རུང་བ་མ་ཡིན་ནོ། །སྣང་བ་དང་བཅས་གནས་སུ་ནི། །ནད་པ་
དག་ལ་རྗེས་གནང་སྟེ། །དེ་ཡི་ནད་གཡོག་དག་ཀྱང་ངོ༌། །དེ་ལས་གཞན་གྱིས་ནམ་ཡང་
-333



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མིན། །སྟོབས་ཆུང་མ་ན་བ་ལ་ནི། །ཉིན་མོ་ཉལ་བ་བཀག་པ་ཡིན། །བསམ་གཏན་ཀློག་དང་
ལྡན་པ་ལ། །ཡུད་ཙམ་རྗེས་སུ་གནང་བ་ཡིན། །གཉིས་སམ་གསུམ་པོ་དག་གིས་ཀྱང་། །ཁྲི་
གཅིག་ལ་ནི་ཉལ་མི་བྱ། །རྒྱ་ཆེན་ཡིན་ན་གོས་སོགས་ཀྱིས། །བར་ཆད་ཉལ་བ་རྗེས་སུ་
གནང་། །མུན་ཁུང་དག་ཏུ་ས་ལ་མགོ །གཏུགས་ནས་བླ་མར་ཕྱག་མི་བྱ། །དེར་ནི་ཚིག་གི་བྱ་
བའམ། །ཡིད་ཀྱིས་ངེས་པར་ཕྱག་བྱའོ། །དགེ་ཚུལ་དང་ནི་ལྷན་ཅིག་ཏུ། །ལམ་དུ་ཉལ་ཚེ་
གཉིད་མི་ལོག །མི་ནུས་ལྡང་བློས་སྐྱིལ་ཀྲུང་དག །བཅིངས་ཏེ་ཅུང་ཟད་གཉིད་ལོག་རུང་། །
མ་ནུས་པཔ་ན་ཉེས་པ་མེད། །ཐམས་ཅད་དུ་ནི་འབད་པ་ཡིས། །དགེ་ཚུལ་དག་ནི་བསྐྱང་བར་
བྱ། །སངས་རྒྱས་ལྗོན་ཤིང་མྱུ་གུ་སྟེ། །དེ་ནི་དགྲ་བཅོམ་སྒོ་ང་ཡིན། །དགེ་སློང་བློ་གྲོས་དམན་
གང་དང་། །དགེ་ཚུལ་གང་ཡང་འདི་སྐད་ཆོས། །འདོད་པས་བར་དུ་གཅོད་བསྟན་མོད། །
བར་དུ་གཅོད་པ་མིན་སྟོན་ན། །དེ་འདིར་ལན་གསུམ་བར་བཟློག་སྟེ། །འོན་ཀྱང་ལྟ་དེ་མི་
གཏོང་ན། །འདི་ལས་ལྷག་སྡིག་ཡོད་མིན་པས། །དེ་ཡང་རྒྱང་རིང་སྤང་བར་བྱ། །ཉམས་པ་
དེ་དང་སྨྲ་བ་དང་། །ནམ་ཡང་ཡང་དག་སྨྲ་མི་བྱ། །གནས་དང་ལོངས་སྤྱོད་ལ་སོགས་ཀྱང་། །
མི་བྱ་གལ་ཏེ་བྱེད་ན་ལྟུང་། །ཡང་དག་སྨྲ་བ་ཁ་ཏོན་ཡིན། །སྨྲ་བ་ཀློག་པ་ཡིན་པར་འདོད། །
གནས་པ་འདུག་ས་གཅིག་ཏུ་སྟེ། །ལོངས་སྤྱོད་ཆོས་དང་ཟང་ཟིང་ངོ༌། །ལྟ་བ་བཟློག་པའི་
ཆེད་དུའམ། །ཉེ་དུའམ་ནད་པ་ཡིན་ན་ནི། །སྨྲ་ལ་སོགས་པ་རྗེས་སུ་གནང་། །ལོངས་སྤྱོད་
ནམ་ཡང་མ་ཡིན་ནོ། །ཆོས་གོས་གསར་པ་རྙེད་པ་ན། ཁ་དོག་ངན་པར་བྱས་ཏེ་བཅང་། །དེ་
ཡང་དཀར་པོ་གསར་པར་དགོངས། ཁ་དོག་ངན་པ་རྣམ་པ་གསུམ། །རང་བཞིན་དང་ནི་
བཅོས་མ་ཡིན། །སྔོན་པོ་དང་ནི་བཙག་ཏུ་གྲགས། །མེ་ཏོག་འབྲས་བུ་འདབ་མ་དང་། །ཐུན་
པའི་ཁུ་བ་ངུར་སྨིག་འདོད། །མདོག་བཟངས་གཞན་ནི་མ་ཡིན་ནོ། །དྲག་པོ་སྦྲུལ་གྱི་གདུག་
པ་ཡི། །དུག་ལ་རྟག་ཏུ་རེག་བླ་ཡི། །རིན་པོ་ཆེ་ལ་རེག་པ་དང་། །རིན་ཆེན་སྨོས་པ་དེ་ལྟ་མིན།།
-334



འདུལ་བ་མེ་ཏོག་ཕྲེང་རྒྱུས།
ནོར་བུ་མུ་ཏིག་བྱི་རུ་སོགས། །རིན་ཆེན་དེ་རུ་སྨོས་པ་ཡང་། །གཡུལ་འགྱེད་ཡན་ལག་མཚོན་
སོགས་དང་། །རོལ་མོའི་ཡན་ལག་རྔ་ཟླུམ་སོགས། །གཙུག་ལག་ཁང་དང་སྐྱེད་མོས་ཚལ། །
ཐམས་ཅད་ནང་གིར་བརྗོད་པ་ཡིན། །ནང་མ་ཡིན་པར་སླར་ཡང་ནི། །ཕྱི་རོལ་ཉེ་འཁོར་ཡིན་
པར་གསུངས། །ཕུག་པའི་ནོར་བུ་མུ་ཏིག་སོགས། །རེག་པ་ལ་ནི་ལྟུང་བྱེད་དེ། །མ་ཕུག་པ་ལ་
རེག་པ་དང་། །མཆིང་བུ་དག་ལ་ཉེས་བྱས་ཉིད། །པི་ཝང་གླིང་བུ་རྔ་ཟླུམ་སོགས། །མཚོན་ཆ་
མདའ་དང་གཞུ་སོགས་ཀྱང་། །ཡན་ལག་ཚང་དང་མ་ཚང་ལ། །རེག་པ་ལྟུང་བྱེད་ཉེས་བྱས་
ཡིན། །གཞན་འདིར་གོ་ཆ་ལ་སོགས་ལ། །དགེ་སློང་རེག་ན་ཉེས་བྱས་ཡིན། །མདའ་དང་
གཞུ་སོགས་ཆས་པ་ཡི། །མཚོན་ཆ་ལ་རེག་སྨོས་ཅི་དགོས། །སྐུ་གདུང་དང་བཅས་མཆོད་
རྟེན་དང་། །སྐུ་གཟུགས་ལ་རེག་ལྟུང་བྱེད་དེ། །སྐུ་གདུང་མེད་ལ་གང་རེག་པ། །དེ་ལ་ཉེས་
བྱས་མདའ་ཡིས་རེག །གར་དང་རོལ་མོ་གླུ་སོགས་དག །མིག་དང་རྣ་བའི་ཡུལ་དུ་བཀག །
འཐབ་མོ་བྲེ་མོའི་གཏམ་སོགས་ཀྱིས། །ཉེས་ཞི་མི་བྱེད་འབའ་ཞིག་ཟད། །གར་དང་གླུ་
སོགས་ཆགས་པ་ཡིས། །གང་ཞིག་མཆོད་རྟེན་ཕྱག་བྱེད་ན། །དེར་འགྲོ་གོམ་པ་རེ་རེར་ཡང་།།
ཉེས་བྱས་ཕུང་པོ་རེ་རེ་སོགས། །དེ་ཕྱིར་སྲིད་པ་ཟད་འདོད་པའི། །དགེ་སློང་རྣམས་ཀྱིས་
གཟུགས་སྡུག་དང་། །སྒྲ་སྙན་ལ་སོགས་ཆགས་པ་ཡི། །སེམས་སུ་ནམ་ཡང་མི་བྱའོ། །ས་ལེ་
སྦྲམ་སོགས་སྨོས་པ་གང་། །སྐྱེད་ཚལ་གང་དུ་རྙེད་པ་ན། །རྩྭ་སོགས་དག་གིས་བཀབ་ནས་
ནི། །ཞག་བརྒྱད་བར་དུ་བསྲུང་བར་བྱ། །སུ་དག་དོན་གཉེར་བྱུང་ན་དེའི། །མཚན་མ་དྲིས་
ནས་བསྟན་པར་བྱ། །མེད་ན་དགེ་འདུན་ནང་ཉིད་དུ། །ཟླ་བ་དྲུག་ཏུ་བརྟག་ཕྱིར་བཞག །
གཞན་གྱི་ཁ་དོག་མཚན་མ་དང་། ཁྱད་པར་རྟགས་ཀྱི་མཚོན་ལ་སྦྱིན། །མིན་ན་དགེ་འདུན་
ལོངས་སྤྱོད་ཕྱིར། །དེ་ནི་བརྟན་པའི་དངོས་པོར་བྱ། །གལ་ཏེ་གདོད་དབང་བྱས་ནས་ཀྱང་། །
དེ་ཐོབ་བློ་ཆུང་སློང་བྱེད་ན། །དེ་ལ་དེ་ནི་རིན་གྱིས་སམ། །སྦྱིན་བྱ་སྐྱེད་ནི་ནམ་ཡང་མིན། །
-335



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྡོམ་བརྩོན་ཟླ་ཕྱེད་ནང་རོལ་ཏུ། །དུས་མ་གཏོགས་པར་ཁྲུས་བྱེད་བཀག །ན་དང་ལས་དང་
ལམ་དང་རླུང་། །ཆར་དང་དེ་དག་ཚོགས་སྐྱོན་མེད། །ན་བའི་དུས་ནི་གང་དུ་དེ། ཁྲུས་བྱས་
སོས་པར་གྱུར་ནའོ། །ལས་ལམ་དུས་ནི་སྔར་བཤད་བཞིན། །རླུང་དུ་གྲགས་པའི་དུས་བསྟན་
པ། །གང་དུ་ཆོས་གོས་སྣེའུ་ནི། །རླུང་གིས་ཟློག་པར་བྱེད་པའོ། །ལུས་ལ་ཆར་ཐིགས་གཉིས་
ཕོག་པ། །ཆར་པའི་དུས་སུ་གྲགས་པ་ཡིན། །རླུང་དང་ཆར་པ་འདྲེས་པ་ནི། །དེ་དག་ཚོགས་
པའི་དུས་ཞེས་བསྟན། །གཞན་ཡང་ཚ་བའི་དུས་ཞེས་པ། །ཟླ་བ་ཕྱེད་དང་གསུམ་པའོ། །
ཆོས་གོས་མ་ལུས་བཞག་ནས་ཁྲུས། །བྱེད་འདོད་ལྟེ་བར་མ་སླེབ་བྱས། །ཉེས་བྱས་ལྟེ་བ་ནུབ་
པར་ནི། ཁྲུས་བྱེད་དེ་ནི་ཉེས་པར་ཟད། །ཆུ་བོ་ཕ་རོལ་རྒོལ་བ་དང་། །བརྒྱལ་བ་སོགས་ལ་
འདེབས་བྱེད་རུང་། །འགའ་ཞིག་ཏུ་ཡང་ཆུ་ཀླུང་དག །ཟབ་མོ་བརྒལ་ལ་ཉེས་པ་མེད། །དགེ་
སློང་གྲུར་ཞུགས་ཕ་རོལ་ཏུ། །ཆུ་བོ་དག་ལ་འགྲོ་བའམ། །གཞན་དུ་རྒྱ་མཚོ་ལ་ཡང་རུང་། །
བཤང་གཅི་སོགས་བྱེད་བཀག་པ་མེད། །འཇུག་ངོགས་གང་དུ་བུད་མེད་དམ། །རྒྱལ་པོའམ་
ནི་དེ་ཡི་དམག །སྐྱེས་བུ་གཡོན་ཅན་ཁྲུས་བྱེད་པ། །དེ་ནི་རྒྱང་རིང་སྤང་བར་བྱ། །འོག་ཏུ་
གཏིང་རིང་བྱི་ཟུལ་ལམ། །ཡང་ན་སྟེང་དུ་ཉ་བརྒལ་ལམ། །ཆུ་ལ་རྐྱལ་བ་ལ་སོགས་ཀྱང་། །
རྩེད་མོའི་དོན་དུ་མི་བྱའོ། །གལ་ཏེ་རྒྱལ་ནི་སློབ་པའམ། །ནད་དང་བྲལ་བར་འདོད་པ་ཡིས།།
ཤིན་ཏུ་དབེན་པའི་གནས་སུ་ནི། །རྐྱལ་ལ་སོགས་པ་ཀུན་ཏུ་སྤྱད། །ཤེས་བཞིན་རང་ངམ་
གཞན་གྱིས་ཀྱང་། །སྡོམ་བརྩོན་དུད་འགྲོའི་སྐྱེ་གནས་གང་། །གསོད་ན་ལྟུང་བྱེད་མེ་ལྕེ་
ཡིས། །རེག་པའི་སྡུག་བསྔལ་ཉམས་མྱོང་འགྱུར། །ཤེས་བཞིན་ཉོན་མོངས་སེམས་ཀྱིས་ནི།།
ཚངས་སྤྱོད་དང་ནི་བཅས་རྣམས་ལ། །འགྱོད་པ་སྐྱེད་བྱེད་ངེས་བཀག་སྟེ། །བྱེད་ན་ལྟུང་བྱེད་
གཞན་དུ་མིན། ཁྱོད་ལོ་ཉི་ཤུ་མ་ལོན་ན། ཁྱོད་ཀྱི་བསྙེན་རྫོགས་གང་ན་སྟེ། །མཁན་པོའང་
ཚུལ་ཁྲིམས་འཆལ་བ་ཡིན། །དེ་ནི་མཚམས་ཀྱི་ཕྱི་རོལ་ཡིན། །འགྱོད་པ་སྐྱེད་པའི་དོན་དུ་ནི།།
-336



འདུལ་བ་མེ་ཏོག་ཕྲེང་རྒྱུས།
དེ་ལ་སོགས་པ་སྨྲ་བྱེད་ན། །དེ་ལ་ལྟུང་བྱེད་བདེན་པ་ཡི། །སྐྱོན་འགྱུར་བརྗོད་ན་ཉེས་པ་
མེད། །བློ་ཆུང་སོར་མོ་གཅིག་གིས་ཀྱང་། །དགེ་སློང་རྩེ་ཕྱིར་གཡའ་སྒོག་ན། །ལྟུང་བྱེད་སྨེ་བ་
ནག་པོ་དག །སྟེན་པ་ལ་ནི་ཉེས་པ་མེད། །དགའ་གཡེངས་ཆུ་ལ་རྩེད་མོ་དག །བྱེད་ན་ཟད་
ལྟུང་འགྱུར་བ་ཡིན། །དེ་ཡང་ཕ་རོལ་ཚུ་རོལ་ཏུ། །ཕར་བརྒལ་ཚུར་བརྒལ་བྱེད་སོགས་སོ། །
མ་བསྲུངས་བུད་མེད་ལྷན་ཅིག་ཏུ། །གལ་ཏེ་ནང་ངམ་ཕྱི་རོལ་ཏུ། །དགེ་སློང་ཉལ་དུ་མི་རུང་
སྟེ། །སྒོ་བཅིངས་པ་ལ་ཉེས་པ་མེད། །འདིར་ནི་ལེགས་དང་ཉེས་སྨྲས་དོན། །གང་ཞིག་སོ་
སོར་རྟོགས་དང་ལྡན། །མི་མོ་དེ་ནི་བུད་མེད་ཅེས། །ཤེས་རབ་ལྡན་པས་ཡང་དག་གསུངས།།
ཐམས་ཅད་གཡོག་དང་ཡོངས་སྐོར་ཞེས། །བྱ་བ་འདི་ཡང་སྔ་མ་བཞིན། །ཉལ་བར་བརྗོད་པ་
གང་ཡིན་པ། །གློས་ནི་ས་ལ་ཕབ་པའོ། །སྡོམ་བརྩོན་གཉིད་ཀྱིས་ནོན་དུས་སུ། །རེག་པའི་
རླུང་གིས་སྦྱར་བ་ཡི། །ལྟུང་བྱེད་མེ་ནི་གང་ཡིན་པ། །ཀུན་ནས་སྲེག་པར་བྱེད་པ་ཡིན། །
གནས་ཁང་སོགས་སུ་བུད་མེད་དག །གང་ན་ཡོད་པའི་སྐས་སོགས་བརྟུལ། །སྲུང་བྱེད་
བཞག་ནས་དགེ་སློང་ནི། །ཉལ་བ་ལ་ནི་སྨད་པ་མེད། ཁྱད་པར་ཉིན་མོ་ཉལ་བ་ཡི། །ཆོ་ག་
ཡང་ནི་འདི་ཡིན་ཏེ། །མདུད་པ་བོར་ནས་རྗེས་སུ་གནང་། །གཞན་དུ་ཉེས་བྱས་འགྱུར་བ་
ཡིན། །དགེ་སློང་རང་ངམ་གཞན་གྱིས་ཀྱང་། །དགེ་སློང་སྔངས་པར་བྱེད་པ་བཀག །ར
སེམས་ཅན་ཀུན་ལ་མི་འཇིགས་མཛད། །བླ་མ་སངས་རྒྱས་ལ་དམིགས་ནས། །ཤ་ཟ་གནོད་
སྦྱིན་ལ་སོགས་པའི། །སྡིག་ཅན་གཟུགས་ནིབཟུང་ནས་ཀྱང་། །དེ་ཡི་གཟུགས་སྒྲ་དྲི་རྣམས་
ཀྱིས། །སྔངས་པར་བྱེད་ལ་ཟད་བྱེད་ལྟུང་། །གྱ་ནོམ་ལྷ་དང་དྲི་ཟ་དང༌། །བྲམ་ཟེ་ལ་སོགས་
འཇིགས་པ་ཡིས། །བཟུང་ནས་ཁྱོད་ནི་གསད་ཅེས་བརྗོད། །གལ་ཏེ་བརྡ་ཕྲད་ཉེས་བྱས་ཡིན།།
ཕན་པར་འདོད་པས་མི་བཟད་པའི། །སྡུག་བསྔལ་ལྟུང་བའི་འཇིགས་སྐྱེད་ཕྱིར། །དམྱལ་བ་
ཡི་དྭགས་དུད་འགྲོའི་གཟུགས། །གལ་ཏེ་འཇིགས་སྟོན་ཉེས་པ་མེད། །དགེ་སློང་གཞན་གྱི་
-337



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བལྷུང་བཟེད་སོགས། །ཡོ་བྱད་དངོས་པོ་ནམ་དུ་ཡང་། །བཞད་གད་ཀྱི་ནི་དབང་བྱས་ནས། །
དགེ་སློང་གིས་ནི་སྦེད་པ་བཀག །དགེ་སློང་ཆོས་གོས་བྱིན་པ་ལ། །གདེང་མེད་པར་ནི་ལོངས་
སྤྱོད་ན། །ལྟུང་བྱེད་གལ་ཏེ་མཛའ་བོའམ། །མཆོད་འོས་བླ་མས་ཉེས་པ་མེད། །སྡོམ་བརྩོན་
དགེ་འདུན་ལྷག་མ་ཡིས། །དག་པའི་དགེ་སློང་སྐུར་འདེབས་ན། །ལྟུང་བྱེད་ཉིད་དུ་ངེས་
བསྟན་ཏེ། །ཕྱི་མ་རྣམས་ཀྱིས་ཉེས་བྱས་སོ། །ལམ་དུ་སྐྱེས་པ་མེད་པར་ནི། །བུད་མེད་དང་ནི་
མི་འགྲོགས་ཏེ། །འགྲོགས་ན་དེ་ཡི་སྤྱི་བོར་ནི། །ལྟུང་བྱེད་གནམ་ལྕགས་འབབ་པར་འགྱུར།།
གྲོང་དེར་སྡོམ་བརྩོན་ནམ་སོན་དུས། །ངེས་པར་ལྟུང་བྱེད་ཉིད་འགྱུར་ཏེ། །གྲོང་གི་ལམ་ཕྱེད་
ཕྱིན་པ་ནི། །ཉེས་བྱས་ཙམ་དུ་བརྗོད་པ་ཡིན། །རང་ཉིད་སྔ་ཕྱི་བྱས་ནས་ནི། །ལམ་མི་ཤེས་
པ་བསྟན་པར་བྱ། །ཉམ་ངའི་ལམ་དུ་བུད་མེད་དག །ཁྲིད་ན་ལྟུང་བར་མི་འགྱུར་རོ། །གང་
ཞིག་རྐུན་མའི་གྲོགས་དང་འགྲོགས། །དེ་ལའང་ལྟུང་བྱེད་ཀྱིས་རེག་འགྱུར། །འདི་ལ་ཡང་ནི་
ཉེས་མེད་དེ། །གལ་ཏེ་སྔར་བཞིན་སོང་ནའོ། །ཚངས་པའི་ཤོ་གམ་ལ་སོགས་པས། །འཕྲོག་
པར་བྱེད་དེ་རྐུན་མར་འདོད། །གྲོང་དང་ལམ་ལ་སོགས་པ་དག །གང་འཇོམས་དྲག་པོ་སྨོས་
ཅི་དགོས། །ལོ་ནི་ཉི་ཤུ་མ་ལོན་འདི། །གང་ཕྱིར་བཀྲེས་སྐོམ་ལ་སོགས་གནོད། །མི་བཟོད་
མི་བརྟན་ལུས་བློའི་ཕྱིར། །བསྙེན་པར་རྫོགས་པར་མི་བྱར་བརྗོད། །མ་ཚང་ལོ་ལ་དེར་ཤེས་
བཞིན། །གང་ཞིག་སྨྲ་ཡང་བསྙེན་རྫོགས་ན། །རྫོགས་བྱེད་དེ་དག་ཟད་པར་ལྡན། །ཐེ་ཚོམ
གྱིས་ཀྱང་ལྟུང་བར་བརྗོད། །གང་ཞིག་མ་ཚང་ཚང་བའི་བློས། །ལོ་ནི་ཚང་བར་སྨྲ་བ་ལ། །
རྫོགས་བྱས་ལྟུང་བ་ཡོད་མ་ཡིན། །ཚང་ལ་ཚང་བར་འདུ་ཤེས་གང་། །ཚང་ལ་ཉིད་སྨྲ་དག་འ
ཀྱང་སྟེ། །ཐེ་ཚོམ་གྱིས་ཀྱང་སྨྲ་བ་ལ། །དེ་ལ་ལྟུང་བ་མེད་པ་ཉིད། །དེ་ལྟར་འདིར་ནི་ཕྱོགས་
ཙམ་ཞིག །མདོར་བསྡུས་ནས་ནི་བསྟན་པ་ཡིན། །བརྟུལ་ཞུགས་དང་བཅས་བློ་ལྡན་རྣམས།།
ཤིན་ཏུ་ངེས་དང་བཅས་པར་བྱ། །དགེ་སློང་གིས་ནི་ཤེས་བཞིན་དུ། །ས་མི་བརྐོའོ་བརྐོར་མི་བ
-338



འདུལ་བ་མེ་ཏོག་ཕྲེང་རྒྱུས།
གཞུག །སོ་ཕག་འབའ་ཞིག་པ་དག་དང་། །ཀུན་ནས་བྱེ་མ་ཡིན་ཉེས་མེད། །སྐྱེད་བྱེད་སྐྱེད་
བྱེད་མ་ཡིན་པའི། །ས་ནི་རྣམ་པ་གཉིས་སུ་གྲགས། །ཆར་འབབ་རྗེས་སུ་གྱུར་པ་ལ། །ཟླ་བ་
དྲུག་གིས་སྐྱེ་བ་སྟེ། །སྐྱེད་བྱེད་ལ་ནི་འདིར་ངེས་ཡིན། །ས་མང་བྱེ་མ་ཉུང་ན་ལྟུང་། །ཉེས་བྱས་
འགྱུར་རོ་བྱེ་མ་དང་། །གསེག་མ་དང་ནི་རྡོ་བ་དག །ལྷག་པར་བཅས་ལ་མི་སྐྱེའི་ཕྱིར། །ལྟུང་
བྱེད་དང་ནི་ཉེས་བྱས་སུ། །འདུལ་བའི་དེ་ཉིད་རིག་པས་བཤད། །ས་གཞི་དང་ནི་རྩིག་
ངོས་ལ། །ཕུར་པ་བརྡེག་ན་ལྟུང་བྱེད་ཡིན། །དེ་ཉིད་འདོན་དང་གནན་པའམ། །འདམ་
བསྐྱོད་པ་ལ་ཉེས་བྱས་སོ། །རྩིག་པའམ་དེ་བཞིན་ཞལ་ཞལ་ལམ། །ཆུ་ངོགས་རྟིབ་ན་ན་ཟད་
ལྟུང་འགྱུར། །ཆད་པའམ་ནི་གས་པ་ལའང་། །རྐོ་བར་བྱེད་ན་ཉེས་བྱས་འདོད། །ཆུ་འགྲམ་
འདམ་ནི་བསྐྱོད་པ་ལ། །འགྲོ་བར་འདོད་པས་ཉེས་པ་མེད། །རྩིས་ཀྱི་དོན་དུ་རི་མོ་ཡང་།
སའམ་རྩིག་ངོས་འདྲི་བ་དང་། །སྐྱེད་མོས་ཚལ་སོགས་རྒྱུ་བ་ན། །འཇིགས་མིན་དུས་སུ་རུང་
བ་ཉིད། །དབྱར་གྱི་ཟླ་བ་བཞི་ལས་ནི། །མགྲོན་དུ་བོས་པ་ཁས་མི་བླང་། །ཡང་ཡང་རྟག་ཏུ་
བ་དང་དུས། །སོ་སོར་མགྲོན་དུ་བོས་མ་གཏོགས། །རྟག་ཏུ་མགྲོན་བོས་གང་ཡིན་པ། །གང་
དུ་རྟག་པ་ཉིད་དུ་འདོད། །སོ་སོར་མགྲོན་དུ་བོས་པ་ནི། །སོ་སོ་ཐ་དད་ཉིད་ལ་བརྗོད། །དུས་
ནི་ཇི་སྲིད་འདོད་པ་དེས། །ཡང་ཡང་ཞེས་བརྗོད་ཡང་ཡང་དང་། །མགྲོན་བོས་འདི་དག་མ་
གཏོགས་པ། །གསལ་པོར་ལྟུང་བྱེད་ཉིད་དུ་བརྗོད། །གྱ་ནོམ་པ་ལ་བོས་བཞིན་དུ། །སྡོམ་
བརྩོན་དམན་པ་སློང་བ་ན། །སློང་བའི་ཚེ་ན་ཉེས་བྱས་ཏེ། །དེ་ལོངས་སྤྱོད་ནའང་ཉེས་བྱས་
སོ། །དམན་པ་ལ་ནི་བོས་པ་ན། །བཟང་པོ་སློང་བ་དུས་ཇི་སྲིད། །ཉེས་བྱས་ལོངས་སྤྱོད་པ
ལ་ནི། །ཟད་བྱེད་ལྟུང་བར་བརྗོད་པ་ཡིན། །འོ་མ་ལ་བོས་ཤ་དང་ཞོ། །ཡང་ན་འོ་མ་ལ་ནི་
མར། །སློང་བའི་ཚེ་ན་ཉེས་བྱས་ཏེ། །ཟོས་ན་ནད་པ་མ་གཏོགས་ལྟུང་། །དད་ལྡན་ཡོ་བྱད་
ཕུན་ཚོགས་ཤིང་། །སྦྱིན་ཕྱིར་གཏོང་ལ་འཇིགས་མེད་པ། །དེ་ནི་ཡུན་རིང་བསོད་ནམས་
-339



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཕྱིར། །དང་དུ་ལེན་པ་བཀག་པ་མེད། །གང་ཚེ་བསླབ་པ་འདི་ལ་ཁྱོད། །བསླབ་པར་བྱ་ཞེས་
དགེ་སློང་གིས། །རབ་བསྐུལ་དེ་ཚེ་ལན་དུ་གང་། །དེ་ལ་བྱིས་པ་སོགས་བརྗོད་སྨོད། །བློ་ཆུང་
དེ་ནི་ལྟུང་བྱེད་ཀྱི། །དབྱུག་པས་ཕོག་ནས་ངེས་པར་འགྱེལ། །འཇིགས་ལྟུང་འབར་བའི་སྒོ་
ནས་ནི། །དམྱལ་བའི་མེ་ཡིས་གཡེངས་པར་གྱུར། །བྱིས་པ་ཞེས་བྱ་ངན་སེམས་ཅན། །
རྨོངས་པ་མདོ་སོགས་མི་མཁས་པ། །མི་གསལ་འདུལ་བའི་ཚིག་ལ་སྟེ། །མི་མཁས་དེ་ཡི་དོན་
ལའོ། །བྱིས་པ་རྨོངས་སོགས་ཚིག་ལས་ནི། །རེ་རེ་ཡིས་ཀྱང་བཟློག་པ་ན། །དམྱལ་བའི་མེར་
ནི་འཇུག་བྱེད་པའི། །ལྟུང་བྱེད་ཀྱིས་ནི་དགེ་སློང་ལྟུང་། །དེ་ཡིས་དེ་ཚིག་བཟུང་ནས་ནི། །
མཁས་པ་དག་ལ་དྲི་བར་བྱ། །མཁས་པའི་ཚིག་གིས་བྱ་བ་སྟེ། །ལོང་བ་རྣམས་ཀྱིས་ཚད་མ་
དེ། །ཡང་ན་བརྫུན་པ་ཉིད་དུ་ནི། །བྱིས་པ་ལ་སོགས་ཚིག་གིས་ཀྱང་། །མཁས་པ་མིན་ཡང་
བསྒོ་བ་ན། །བདེན་དོན་སྨྲ་ན་ཉེས་པ་མེད། །ཕན་ཚུན་མི་མཐུན་དགེ་སློང་གང་། །གླགས་
སྐབས་ཚོལ་ཞིང་ཅོ་འདྲི་ན། ཁ་རོག་ཉན་རྣས་འདུག་ན་ནི། །དེ་ཡང་ལྟུང་བྱེད་ཡང་དག་
གནས། །གནས་ཁང་ལ་སོགས་གསང་གཏམ་དག །བྱེད་ཚེ་སྒྲ་བརྡ་མ་བྱས་པར། །ཞུགས་
པས་སྒྲ་དོན་གཙོ་བོ་ནི། །མ་ཐོས་སྒྲ་ཉན་ཉེས་བྱས་འགྱུར། །དེ་ལྟར་ཁང་བཟངས་སྐས་དང་
སྒོ། །ལམ་དུ་འཇུག་ཚེ་ཚུལ་ལྡན་ལ། །ལྟུང་བྱེད་སྔར་བཤད་ཇི་བཞིན་ཏེ། །ཞི་བར་བྱ་ཕྱིར་
ཉེས་པ་མེད། །གསོལ་བའི་ལས་ལ་སོགས་པ་ཡི། །ཆོས་ནི་གཏན་ལ་འབེབས་པའི་གཏམ། །
བྱེད་ཚེ་གཞན་ལ་མ་སྨྲས་པར། །སྡོམ་བརྩོན་དེ་བོར་འགྲོ་མི་བྱ། །ལས་ཀྱི་གེགས་སུ་མ་གྱུར་
ཏམ། །ཞེས་བསམས་རབ་ཏུ་བསྒོ་བར་བྱ། །དེ་ལྟར་མི་བྱེད་དགེ་སློང་ནི། །མྱུར་དུ་ལྟུང་བྱེད་
རྒྱ་མཚོར་ལྟུང་། །མ་གུས་པ་ལ་ལྟུང་བྱེད་དེ། །དགེ་འདུན་དང་ནི་གང་ཟག་གཉིས། །དགེ་
འདུན་ལ་ནི་ལྟུང་བྱེད་བརྗོད། །གང་ཟག་དག་ལ་ཉེས་བྱས་སོ། །དགེ་འདུན་ནང་ན་དགེ་སྐོས་
ཀྱི། །ཚིག་ནི་རབ་ཏུ་བཟློག་པ་ཡང་། །ལྟུང་བྱེད་བླ་མའི་དགེ་འདུན་དང་། །རྒན་པོ་གང་ཟག་
-340



འདུལ་བ་མེ་ཏོག་ཕྲེང་རྒྱུས།
,
?གཞན་ལ་མིན། །དོན་མེད་པ་ཡི་ཚིག་ལ་ནི། །རིགས་པས་ཤད་ཀྱིས་སྦྱང་བ་ཡིས། །ཟློག་
བྱེད་སྨྲ་བ་པོ་ལ་འདིར། །ལྟུང་བ་མེད་པར་གསུངས་པ་ཡིན། །འབྲུའམ་བཅོས་པའི་ཆང་དག་
ནི། །ཀུ་ཤའི་རྩེ་མོ་ཙམ་ཡང་སྤང་། །འདི་དག་འཐུང་ངམ་སྟེར་ན་ཡང་། །གཉིས་ཀ་བག་མེད་
ཁང་ཆེན་ཡིན། ཁ་ཡི་ནད་ལ་མཁུར་ཕུག་ཏུ། །བསྲེལ་བ་ཙམ་ལ་ཉེས་པ་མེད། །སྨན་པའི་
ངག་གིས་འཐུང་བར་ནི། །སྲོག་ལ་བབ་ཀྱང་འདོད་མི་བྱ། །ཕབས་དང་འབྲས་ཕྱེ་ཟན་གྱི་
ཚོགས། །རྣམ་འགྱུར་བྱེ་བྲག་ལས་སྐྱེས་པ། །འཇིག་རྟེན་བཏུང་བའི་ཁྱད་པར་གང་། །དེ་ནི་
འབྲུ་ཡི་ཆང་ཞེས་བྱ། །སྡོང་བུ་མེ་ཏོག་འབྲས་རྣམས་ཀྱི། ཁུ་བ་རྣམས་ནི་ཡོངས་གྱུར་པ། །
བཅོས་པའི་ཆང་དུ་ངེས་བསྟན་ཏེ། །སྦྲང་རྩི་རྒུན་སོགས་ལས་བྱུང་བའོ། །གང་ཚེ་མ་རེད་
ཉམས་པ་ཡིས། །མྱོས་བྱེད་ནུས་པ་ཟད་པ་ན། །ཆང་གི་རྒྱུ་མཚན་སྤངས་པའི་ཕྱིར། །འཐུངས་
ཀྱང་དེ་ཚེ་ཉེས་པ་མེད། །སུ་ལུ་ཀ་དང་ཞོ་ག་ཆུ། །སུག་ཏ་སྐྱུར་པོ་བཙགས་ནས་ནི། །ཆུ་
བསྲེས་བཏུང་བའི་དོན་དུ་ནི། །དུས་མིན་པར་ཡང་བཀག་པ་མེད། །འབྲུ་ཆང་སྐྱུར་པོར་གང་
གྱུར་པ། །སུ་ལུ་ཀར་ནི་ཡོངས་སུ་གྲགས། །བཅོས་ཆང་སྐྱུར་པོར་གང་གྱུར་པ། །སུག་ཏ་ཞེས་
བྱར་བརྗོད་པའོ། །ཀོ་ཏྲ་པ་སོགས་བཀག་པའི་ཕྱིར། །འབྲུ་ཆང་བཅོས་པའི་ཆང་ཞེས་སྨོས། །
མ་རེད་ཉམས་ན་ཆང་གི་ནི། །དངོས་པོ་བཟློག་ཕྱིར་མྱོས་འགྱུར་སྨོས། །ཆང་གི་མདོག་དང་དེ་
བཞིན་དྲི། །རོ་དང་མྱོང་བ་དག་གིས་ཀྱང་། །གལ་ཏེ་མྱོས་ཟད་ཆང་གི་ནི། །དངོས་མེད་ཉེས་
བྱས་གཞིར་འདོད་དོ། །དེ་ལྟར་ཁ་དོག་ལ་སོགས་པ། །གསུམ་གཉིས་གཅིག་འཐུང་མྱོས་
ནུས་ཟད། །གསུམ་གཉིས་དེ་བཞིན་གཅིག་པུ་ལ། །མྱོས་པའི་ནུས་མེད་ཉེས་བྱས་རྣམས། །
རྩ་བ་སྡོང་བུ་མེ་ཏོག་འབྲས། །འདབ་མ་ཡང་ནི་མྱོས་བྱེད་དང་། །ཕབས་དང་ཟན་ཆང་བསྲེས་
པ་དག །ཟོས་ན་འགལ་ཚབས་ཅན་དུ་འགྱུར། །སྡོམ་བརྩོན་གྲོགས་ཡོད་མ་སྨྲས་པར། །སྡོམ་
གནས་དུས་མིན་གྲོང་འཇུག་ན། །དེ་འདྲའི་རྐྱེན་ལ་ཉེས་པ་མེད། །གཞན་དུ་ཟད་པ་ཐོབ་པར་
-341



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འགྱུར། །ཉི་མ་ཕྱེད་ཀྱི་མཚམས་འདས་པར། །ཕྱི་མའི་སྐྱ་རེངས་མ་ཤར་བར། །དུས་མ་ཡིན་
ཞེས་འདོད་པ་སྟེ། །དུས་དང་དུས་མིན་མཁས་པས་སོ། །དགེ་སློང་དུས་མིན་འཇུག་བྱེད་
ཅིང་། །དུས་མིན་དུས་སུ་འདུ་ཤེས་དང་། །ཐེ་ཚོམ་གྱིས་ཀྱང་རྣམ་པར་འཇོམས། །དུས་ལ་
དུས་མིན་འདུ་ཤེས་དང་། །ཐེ་ཚོམ་ཟ་ན་ཉེས་བྱས་ཡིན། ཁྱིམ་པས་ཁྱིམ་དུ་དགེ་སློང་རྣམས།།
གང་ཕྱིར་མགྲོན་དུ་བོས་པ་ན། །ནམ་ཡང་ཁྱིམ་གཞན་དག་ཏུ་ནི། །དེ་ནི་དེ་ལྟར་འགྲོ་མི་བྱ། །
འཕགས་པའི་ཚོགས་ལ་ཅི་བདེར་ནི། །བདེན་པས་གདུགས་ཚོད་གསོལ་སྨྲས་ནས། ཁྱིམ་
བདག་ གིས་ ཀྱང་གནང་ན་དེར། །སོང་བ་ལ་ཡང་ཉེས་པ་མེད། །གང་ཞིག་རྒྱལ་པོའི་སྒོ་
གཏན་ནམ། །དེ་ཡི་ཉེ་འཁོར་ཉིད་དང་ཡང་། །སྐྱ་རེངས་ཐ་མ་མ་ཤར་འདས། །བདེར་གནས་
དེ་ཡང་སྡིག་བྱེད་ཡིན། །གྲོང་ཁྱེར་རྒྱལ་པོའི་ཕོ་བྲང་དང༌། །གསུམ་པ་བཙུན་མོའི་འཁོར་དག་
གི །སྒོ་གཏན་དེ་དང་ཉེ་བ་ན། །ཉེ་འཁོར་ཞེས་ནི་བརྗོད་པ་ཡིན། །དགེ་སློང་ནམ་ནི་མ་
ལངས་པར། །མ་ལངས་པ་ཡི་འདུ་ཤེས་ཀྱིས། །གྲོང་ཁྱེར་སྒོ་གཏན་འདས་པ་ལ། །སྡོམ་
བརྩོན་ཉེས་བྱས་བསྐྱེད་པར་འགྱུར། །མི་ཡི་བདག་པོའི་སྒོའམ་ནི། །བཙུན་མོའི་འཁོར་དུ་
འདས་པ་ལ། །མ་ལངས་དེ་རུ་འདུ་ཤེས་སམ། །ཐེ་ཚོམ་གྱིས་ཀྱང་ཟད་ལྟུང་རེག །ཅིག་ཤོས་
དག་ཏུ་འདུ་ཤེས་པས། །ཐམས་ཅད་ལ་ནི་ཉེས་བྱས་སོ། །རིན་ཆེན་མ་བསྡུས་ཞེས་བྱ་ནི། །སྦ་
བརྟུལ་མ་བྱས་པ་ལ་བརྗོད། །ཟླ་བ་ཕྱེད་ཕྱེད་ཡང་དང་ཡང་། །སོ་སོར་ཐར་པ་ཐོས་ནས་
ཀྱང་། །འདི་དག་མདོར་ནི་གཏོགས་པ་དང་། །ཆོས་སུ་རང་བྱུང་གིས་བསྟན་པ། །ཇི་བཞིན་
རྣམ་གཞག་དེ་བྱས་དག །མ་ལུས་བདག་གིས་ད་གདོད་ཤེས། །དེ་ལྟར་གོ་བྱེད་ཚུལ་འཆོས་
ཅན། །སྡོམ་བརྩོན་དེ་ནི་ལྟུང་བྱེད་འདོད། །རུས་པ་བ་སོ་རྭ་ཡི་ནི། །རང་བཞིན་ཁབ་རལ་
གང་ཞིག་བྱེད། །བློ་ངན་དེ་འདིར་ལྟུང་བྱེད་ཀྱི། །ཆུ་སྲིན་ཁ་རུ་ལྟུང་འདོད་ཡིན། །དེ་ཡིས་
ཁབ་རལ་བཅག་ནས་ནི། །ལྟུང་བ་དེ་ནི་བཤགས་བྱ་སྟེ། །རིགས་པའི་ཁབ་རལ་བྱེད་དེ་ལ། །
-342



འདུལ་བ་མེ་ཏོག་ཕྲེང་རྒྱུས།
བྱ་བའི་ཆོ་ག་འདི་ཡིན་ཏེ། །སྦུ་གུ་དང་ནི་ཆང་བ་ཡི། །རྣམ་པ་དེ་དང་འཚམ་པའི་ཚད། ཁབ་
དང་གྲི་གུ་ཡང་དག་ལྡན། །དེ་ལས་གཞན་དུ་ནམ་ཡང་མིན། ཁབ་ཀྱང་ཟངས་མ་འཁར་བ་
དང་། །ར་གན་ལྕགས་དང་རྣམ་པ་བཞི། །གྲི་གུ་ལྕགས་ཉིད་ཁོ་ནར་གསུངས། །དེ་ལ།དེ་ལ་རབ་
འབྲིང་ཐ་མར་འདོད། །རབ་ཚད་སོར་ནི་བརྒྱད་ཤེས་ཏེ། །ཐ་མ་ཡང་ནི་སོར་བཞི་ཡིན། །བྱ་
གག་གཤོག་པའི་རྣམ་པ་ནི། །གྲི་གུའི་དབྱིབས་སུ་བྱ་བ་ཡིན། །གང་ཚེ་གྲོང་གཞན་འགྲོ་བ་
ན། །དགེ་སློང་རིངས་པར་གྱུར་ཀྱང་དེར། ཁབ་ཀྱི་བསླབ་བྱ་བསྲུང་བའི་ཕྱིར། །གཅིག་ཙམ་
ངེས་པར་ཁྱེར་བར་བྱ། །དགེ་འདུན་ཁྲི་དང་ཁྲིའུ་སོགས། །བྱེད་ན་བདེར་གཤེགས་སོར་གྱིས་
ནི། །རྐང་པ་ལ་ནི་སོར་བརྒྱད་བྱ། །ལྷག་པར་དགེ་སློང་མི་བྱའོ། །བདེ་བར་གཤེགས་པའི་
སོར་བརྒྱད་ལ། ཁྲུ་གང་ཚད་དུ་འདོད་པ་ཡིན། །དེ་ལས་ལྷག་པ་དགེ་སློང་གིས། །བཅད་
ནས་ལྟུང་བ་སོ་སོར་བཤགས། །ཐོ་མཚམས་དོན་དུ་དགེ་སློང་གིས། །དགེ་འདུན་མལ་སྟན་
ལ་སོགས་ལ། །ཤིང་བལ་ལ་སོགས་བདལ་མི་བྱ། །བདལ་ན་དེ་ཟད་ལྟུང་བར་འགྱུར། །ར་
བལ་ལུག་བལ་ཀ་ཤ་དང་། །ཤལ་མ་ལ་ཡི་བལ་ཡང་སྟེ། །དངོས་པོ་དེ་ནི་བསྡུས་ནས་སུ། །
ལྟུང་བ་བཤགས་པར་བྱ་བ་ཡིན། །སྟེང་དུ་འགྲེམས་པར་བྱེད་པ་གང་། །དེ་འདིར་བདལ་
བར་ཤེས་པར་བྱ། །གང་དང་འབྲེལ་བས་དགེ་སློང་གི །གོས་དག་མཛེས་པར་མི་འགྱུར་
བའོ། །སྲིད་དུ་བདེ་བར་གཤེགས་པ་ཡི། །མཐོ་གསུམ་དེ་ལས་ལྷག་པར་མིན། །ཞེང་དུ་ཕྱེད་
དང་གཉིས་ཡོད་དེ། །བརྟུལ་ཞུགས་ཅན་གྱིས་གདེང་བ་བྱ། །ལྷག་པ་བཅད་ནས་ལྟུང་བ་ནི།།
གང་ལ་བཤགས་པར་བྱེད་པ་ན། །ཚུལ་ལྡན་དེས་ཀྱང་ཁྱོད་ཀྱི་འདི། །བཅད་དམ་ཞེས་ནི་དྲི་
བར་བྱ། །འདི་ཉིད་དབང་བྱས་བཞི་དང་གཉིས། །ཆུ་དང་ཞེང་དུ་བསྔགས་པ་སྟེ། །དགེ་སློང་
གཡན་པ་དགབ་པ་ནི། །དེ་ལས་ལྷག་ན་ལྟུང་བྱེད་དེ། །དབྱར་གོས་རས་ཆེན་ཞེས་བྱ་བ། །
སྲིད་དུ་དྲུག་ཡིན་ཤེས་པར་བྱ། །རྒྱར་ནི་ཕྱེད་དང་གསུམ་ཡིན་ཏེ། །གང་ཕྱིར་སྟོན་པའི་མཐོ་
-343



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡིའོ། །བདེ་བར་གཤེགས་པའི་ཆོས་གོས་ཀྱི། །ཚད་དུ་ཆོས་གོས་མི་བྱ་སྟེ། །མཉམ་པའམ་ནི་
ལྷག་པར་ཡང་། །དེ་ལ་མཐོ་ནི་བཅུ་དང་དྲུག །བསླབ་པ་ཉམས་བྱེད་བྱིས་པ་གང་། །མི་ཟད་
ངན་སོང་གསུམ་དག་ཏུ། །ངེས་ལྟུང་འཇིགས་བརྒྱ་བསྐྱེད་པས་ན། །དེ་ཕྱིར་ལྟུང་བྱེད་ཅེས་
བྱའོ། །
ལྟུང་བྱེད་ཡང་དག་བཤད་ནས་ཀྱང་། །དེ་ཡི་རྗེས་ཐོགས་བརྗོད་པར་བྱ། །རང་གི་
མཚན་ཉིད་དབྱེ་བ་ཡིས། །སོ་སོར་བཤགས་པ་རྣམ་པ་བཞི། །སྡོམ་བརྩོན་རང་གི་སྤྱོད་ཡུལ་
དུ། །ཉེ་དུ་མ་ཡིན་དགེ་སློང་མ། །དེ་ལས་བསོད་སྙོམས་བླངས་ནས་ནི། །ཟོས་ན་སོ་སོར་
བཤགས་པ་ཡིན། ཁྱིམ་གང་དག་ཏུ་དགེ་སློང་རྣམས། །གསོལ་ཚེ་དགེ་སློང་མ་གང་ཞིག །
འདི་ལ་མར་སྦྱིན་འདི་དག་ལ། །ཟས་སོགས་བྱིན་ཞེས་གལ་ཏེ་སྨྲ། །དགེ་སློང་རྣམས་ནི་ཟན་
ཟའི་བར། །སྲིང་མོ་མ་སྨྲ་ཞེས་ནི་བཟློག །དེ་ལས་གཅིག་ཀྱང་མི་སྨྲ་ན། །ཀུན་ལ་སོ་སོར་
བཤགས་པ་ཡིན། །ནང་དང་བར་དང་ཕྱི་གནས་ནི། །སུམ་ཆར་གདུགས་ཚོད་གསོལ་རྣམས་
ཏེ། །དགེ་འདུན་གྱིས་ནི་གནས་བརྟན་ནམ། །ཡང་ན་གསར་བུ་ཀུན་གྱིས་བརྗོད། །དགེ་སློང་
རྣམས་ནི་གསོལ་གྱི་བར། །འདི་ནི་མ་སྨྲ་འདུག་ཅེས་སོ། །དགེ་སློང་མ་ལ་མ་བཟློག་གམ། །
ཞེས་ནི་ཕྱི་རོལ་གནས་པས་དྲི། །བར་ནས་ཟ་བ་རྣམས་ཀྱིས་ནི། །མ་དྲིས་ཟོས་ན་ལྟུང་པ
ཡིན། །ཕྱི་རོལ་པ་ལ་ཉེས་བྱས་ཏེ། །གལ་ཏེ་གཅིག་ཀྱང་མི་སྨྲ་ན། །དགེ་འདུན་གནས་བརྟན་
རྩེ ལ་སོགས་པ། །ཀུན་ལ་སོ་སོར་བཤགས་པ་ཡིན། །དེ་ཡང་ལྟུང་བྱེད་ཇི་བཞིན་དུ། །སྡོམ་
བརྩོན་གཅིག་གི་མདུན་དུ་བཤགས། །དགེ་སློང་མ་ཡི་དབྱར་ཁང་དུ། །བསྐོ་ཤམ་བྱེད་ལ་
བཀག་པ་མེད། །འདི་ནི་དེ་ཡི་རང་རྫས་ཏེ། ཁང་བཟངས་རྒྱ་ཆེན་འགར་ཡང་ངོ༌། །དགེ་
འདུན་མཐུན་པས་སློབ་པ་ཡི། ཁྱིམ་གང་བསླབ་པའི་སྡོམ་ཅན་གྱིས། །དགེ་སློང་བྲུ་བས་ཉེན་
ན་ཡང་། །མགྲོན་དུ་མ་བོས་ཟན་མི་བཟའ། །མར་དང་ཞོ་དང་འོ་མ་དང་། །སྦྲང་རྩི་བུ་རམ་
-344



འདུལ་བ་མེ་ཏོག་ཕྲེང་རྒྱུས།
བཏུང་བ་དང་། །ཉ་ཤ་ཤ་དང་ཤ་སྐམ་དང་། །མར་དང་བཅས་པ་བཀག་པ་ཡིན། །ལོ་མ་མེ་
ཏོག་འབྲས་བུ་སོགས། །དང་དུ་ལེན་པ་འགལ་བ་མེད། །དམ་པའི་ཆོས་ནི་སྟོན་པ་ན། །མལ་
སྟན་སྤྱོད་པ་ལ་ཡང་ངོ༌། །སྡོམ་བརྩོན་ཁྱིམ་གཞན་ཟོས་ནས་ནི། །བཟའ་ལྷག་ཁྱིམ་དུ་བྱིས་པ་
ལ། །དུམ་བུར་བགོས་ཏེ་སྦྱིན་བྱ་སྟེ། །ཚུལ་ལྡན་ལ་ནི་དེ་དག་དགའ། །གང་ཞིག་འཇིགས་
དང་བཅས་པ་ཡི། །དགོན་པའི་གཙུག་ལག་ཁང་གནས་པའི། །དགེ་སློང་ཕྱི་རོལ་འོང་ནས་
ནི། །བཟའ་བ་ལེན་པ་བཀག་པ་ཡིན། །དེ་ཐོབ་དེར་རམ་གཞན་དུའམ། །གཙུག་ལག་ཁང་
དུ་མི་ཟ་ཡང་། །ནགས་ཉུལ་ནས་ནི་མ་གཏོགས་ཏེ། །དགེ་སློང་ལ་ནི་ལྟུང་བར་འགྱུར། །དེ་
ལྟར་བྱས་ན་ཅི་རིགས་པར། །ཀུན་དགའ་ར་བར་སྡོམ་བརྩོན་མདུན། །བདག་ལ་མི་རིགས་
སྨད་པའི་གནས། །བྱུང་ངོ་ཞེས་ནི་སོ་སོར་བཤགས། །
དེ་ལྟར་སོ་སོར་བཤགས་རྣམ་བཞི། །གང་དུ་ཇི་བཞིན་བཤད་ནས་ནི། །ད་ནི་གང་
ཞིག་བསླབ་པའི་ཆོས། །མང་པོའི་སྐབས་སོན་བསྟན་པར་བྱ། །ཤམ་ཐབས་སྟེང་གི་གོས་
གྱོན་པ། །དེ་ནི་ཤིན་ཏུ་ཟླུམ་པོར་བགོ །ཧ་ཅང་རྩེངས་པ་མ་ཡིན་དང༌། །ཧ་ཅང་འཇོལ་བ་མ་
ཡིན་བརྗོད། །གླང་པོའི་སྣ་ལྟར་མ་ཡིན་དང་། །ཏ་ལའི་ལོ་མ་ལྟར་མི་འདོད། །སྦྲུལ་མགོའི་
གདེངས་ཀ་ལྟ་བུ་དང་། །སྦྲུལ་གྱི་མགོ་བོ་ཉིད་ལྟར་མིན། །བརྟུལ་ཞུགས་ལྡན་པས་ཤམ་
ཐབས་ནི། །འབྲུ་ཡི་ཕུར་མ་ལྟར་མི་བགོ །སྟོད་གཡོགས་སྟོབས་ཀྱི་ལྷ་བཞིན་དུ། །བགོ་བར་
ཡང་ནི་མི་བྱའོ། །ཤིན་ཏུ་བསྡམས་དང་ལེགས་པར་བགོ །གཉའ་ཤིང་གང་ཙམ་ལྟ་བ་དང་། །
ལྟ་བ་མི་གཡེངས་པ་ཡི་ནི། །བརྟུལ་ཞུགས་ཅན་གྱིས་གྲོང་འཇུག་བྱ། །མགོ་བོ་གཡོགས་དང་
བརྗེས་པ་ཡིས། །གྲོང་དུ་འཇུག་པར་མི་བྱའོ། །མི་གཟར་བ་དང་གཉའ་གོང་གཟེད། །ཙོག་
པུ་དེ་བཞིན་དཀུར་མི་བརྟེན། །སྡོམ་བརྩོན་མཆོང་སོགས་མི་བྱ་ཞིང་། །ལག་པ་མི་སྦྲེལ་ཕྲག་
མི་སྤྲད། །ལུས་དང་ལག་པ་མགོ་བོ་དག །བསྒྱུར་ཞིང་ཀྱོགས་པས་གྲོང་མི་འཇུག །མ་
-345



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བརྟགས་པ་དང་མ་བསྒོ་དང་། །ལུས་ཀུན་གྱི་ནི་ལྗིད་མི་དབབ། །རྐང་པ་ཡིས་ནི་རྐང་པ་དང་།།
ལོང་བུས་ལོང་བུ་བསྣོལ་མི་བྱ། །རྐང་པ་མི་སྐྱོང་མི་དགུག་ཅིང་། །མི་གདང་བྱིན་པ་བསྣོལ་མི་
བྱ། །བརླ་ཡང་ཕན་ཚུན་བསྣོལ་མི་བྱ། ཁྱིམ་དུ་མཉམ་གཞག་མིན་མི་འདུག །ལྷུང་བཟེད་ལ་
ལྟ་མཐར་ཆགས་དང་། །ཚོད་མ་མཉམ་དང་ཕྱུར་བུ་ཡིས། །ཡོངས་སུ་བླང་བར་མི་བྱ་ཞིང༌། །
ཟས་སྟེང་ལྷུང་བཟེད་མི་གཞག་གོ །བཟའ་བ་ཉེ་བར་མི་སྟོབས་པར། །ལྷུང་བཟེད་སྔར་
བཟེད་མི་བྱའོ། །སླར་ཡང་འདོད་པས་ཚོད་མ་དང་། །ཟན་ནི་ཕན་ཚུན་དགབ་མི་བྱ། །རོ་ལ་
ཆགས་པས་མི་བཟའ་ཞིང་། །ཤིན་ཏུ་མང་པོ་མ་ཡིན་ནོ། །ཟས་ལ་མ་གུས་བརྙས་བཅས་དང་།
ཁམ་ནི་ཆེ་མིན་ཆུང་མ་ཡིན། ཁམ་ནི་མ་བཟས་བར་དུ་ནི། ཁ་གདང་མི་བྱ་འགྲམ་མི་བསྐྱོད།།
དགེ་སློང་ཁ་བཀང་སྨྲ་མི་བྱ། །ཟས་ལ་སྒྲ་ནི་གསལ་ཆེས་མིན། །ཙུག་ཙུག་ཞེས་ཀྱང་མི་བྱ་སྟེ།།
ཕུ་ཕུ་ལ་སོགས་ཀུན་མི་བྱ། །དགེ་སློང་ཟས་ལ་འཕྱས་མི་གདགས། །ཐ་དད་ཕྱེ་ནས་མི་བཟའ་
བའོ། །འགྲམ་པ་ཟས་ཀྱིས་མི་དགང་ཞིང་། ཁམ་ནི་འཕྲོ་ཡིས་བཅད་མི་བྱ། །ནམ་ཡང་ཟས་
ཟ ནི་ཟ་བའི་ཚེ། །ལྕེ་བརྐྱང་བ་ཡིས་མ་ཡིན་ནོ། །ལག་པ་དག་ནི་མི་ལྡག་ཅིང་། །ལྷུང་བཟེད་
ཀྱང་ནི་བྱོག་མི་བྱ། །ལག་པ་སྤྲུག་པར་མི་བྱ་སྟེ། །ལྷུང་བཟེད་བསྐྱོམས་པར་མི་བྱའོ། །མཆོད་
རྟེན་རྣམ་པར་བྱས་ནས་ནི། །བཅོམ་སྟེ་བཟའ་བར་མི་བྱའོ། །དྲུང་ན་འདུག་པའི་ལྷུང་བཟེད་
ལ། །སྨད་པའི་དོན་དུ་མི་ལྟའོ། །ལག་པ་ཟས་དང་བཅས་པ་ཡིས། །ཆུ་སྣོད་དག་ལ་གཟུང་མི་
བྱ། །ཟས་དང་བཅས་པའི་ཆུ་ཡིས་ནི། །དྲུང་ན་གནས་ལ་གཏོར་མི་བྱ། །ཟས་བཅས་ཆུ་དང་
ཟས་ལྷག་ནི། །ལྷུང་བཟེད་ཀྱིས་ནི་དོར་མི་བྱ། ཁྱིམ་པས་རྗེས་སུ་གནང་བ་ན། ཁྱིམ་གཞན་
དུ་ནི་ཉེས་པ་མེད། །གད་ཁ་དང་ནི་གཡང་ཁ་དང་། །དཀན་ངོས་ལྷུང་བཟེད་མི་བཞག་ཅིང་།།
ལངས་ནས་བཀྲུ་བར་མི་བྱའོ། །འབབ་ཆུ་དྲག་ཏུ་འབབ་པ་ཡི། །རྒྱུན་ལས་བཟློག་ནས་ལྷུང་
བཟེད་ཀྱིས། །ཆུ་ནི་བླང་བར་མི་བྱའོ། །ལྷུང་བཟེད་ཀུན་ཏུ་མི་རྙེད་ཕྱིར། །འདུག་ལ་འགྲེང་
-346



འདུལ་བ་མེ་ཏོག་ཕྲེང་རྒྱུས།
བས་ཆོས་བཤད་མིན། །ཉལ་བ་ལ་ནི་འདུག་པས་མིན། །འདུག་སྟན་དམའ་མོས་མཐོན་པོ་
དང་། །ཕྱི་བཞིན་འོངས་པས་ཆོས་མི་བསྟན། །དེ་བཞིན་ལམ་མིན་འདུག་ནས་ཀྱང་། །ལམ་
ནས་འགྲོ་བ་ལ་ཡང་མིན། །མགོ་ལ་ཞྭའམ་ཅོད་པན་ཐོགས། །ཕྲེང་བའམ་གཙུག་ཏོར་ཅན་
ལ་མིན། །གླང་ཆེན་རྟ་དང་ཁྱོགས་ལ་ཞོན། །མཆིལ་ལྷམ་གྱོན་པ་དག་དང་ནི། །གདུགས་
འཛིན་པ་དང་དབྱུག་ཐོགས་དང་། །མགོ་བོ་གཡོགས་པ་ལ་སོགས་པས། །གནས་པ་ལ་ནི་
མི་རུང་སྟེ། །དགེ་སློང་དག་གིས་ཆོས་བཤད་པ། །ནད་པ་ལ་ནི་འགལ་བ་མེད། །སྡོམ་བརྩོན་
རྐྱེན་མེད་ལངས་ནས་ནི། །བཤང་གཅི་དོར་བའི་བྱ་བ་དག །མི་བྱ་ལུས་ནི་བདེར་གནས་
ལ
པས། །བྱས་ན་འགལ་ཚབས་ཅན་དུ་འགྱུར། །གང་ཡང་སྡོམ་ལྡན་དེར་གནས་པས། །ཆུའམ་
རྩྭ་སྔོན་དག་ལ་ཡང་། །བཤང་གཅི་དང་ནི་སྐྱུགས་པ་དང་། །མཆིལ་མ་ངར་སྣབས་མི་དོར་
རོ། །ཅི་སྟེ་འདོར་བྱེད་དེ་ལ་འདིར། །ཉེས་བྱས་བསྐྱེད་པར་ཐེ་ཚོམ་མེད། །དེ་འདྲའི་རྐྱེན་དག་
བྱུང་ན་ནི། །སྡོམ་བརྩོན་ལྟུང་བ་ཡོད་མ་ཡིན། །རྐྱེན་མ་གཏོགས་པར་མི་གང་ལས། །ལྷག་
པར་ཤིང་ལ་འཛེག་མི་བྱ། །ཀུན་མཁྱེན་ཡབ་ཀྱིས་བསྟན་པ་ཡི། །སྤྱོད་པས་རྟག་ཏུ་གནས་པ་
སྟེ། །འགྲེང་དང་ཉལ་དང་འདུག་པ་དང་། །འཆག་པ་ལ་ཡང་དེ་བཞིན་ཏེ། །གང་ཕྱིར་བདག་
ནི་མཐའ་ཡས་ཡོན་ཏན་འབྱུང་གནས་ཀྱི། །ཡབ་གཅིག་བདེ་གཤེགས་སྲས་ཡིན་དེས་བསྟན་
སྤྱོད་ཡུལ་ནི། །ཆོས་ཀུན་རང་བཞིན་དེ་སེམས་ཞི་བྱེད་རྟོགས་པར་ཡང་། །འདོད་པས་བདག་
ཉིད་ཕྱི་རོལ་གཡོ་བ་བཟློག་པར་བྱ། །དེ་ལྟར་དེ་དག་ཐམས་ཅད་དུ། །ཇི་སྐད་གསུངས་པའི་
བསླབ་པ་སྤྱད། །འདི་ནི་བསླབ་པར་བྱ་བའི་ཆོས། །མང་པོ་མདོར་བསྡུས་བསྟན་པ་ཡིན། །
དེ་རྗེས་བདུན་གྱི་དབང་བྱས་ནས། །ཞི་བྱེད་བསྟན་པ་དེ་འདིར་བརྗོད། །རྩོད་པ
འཁྲུག་ལོང་རྟག་ཏུ་བརྗོད། །ཞི་བྱེད་དེ་ཡི་རྗེས་ཀྱི་ཆོས། །ཐབས་དང་གང་ཟག་ཁྱད་པར་
ལས། །ཞི་བྱེད་དེ་ནི་རྣམ་པ་བདུན། །གང་ཞིག་ལུས་ངག་བསྡམས་པ་ཡིས། །གཟུ་བོ་ཡང་
-347



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དག་སྤྲོ་བྱ་སྟེ། །དགེ་འདུན་མཐའ་དག་དབུས་སུ་དེ། །ཚུལ་བཞིན་ལེགས་པར་འགྲང་བར་
བྱ། །འདུན་དང་ཞེ་སྡང་གཏི་མུག་འཇིགས། །རྣམ་སྤང་ཡང་དག་རྩོད་པ་དག །བྱེད་འདོད་དེ་
ལ་སྦེད་པ་དང་། །སྦེད་པ་ཡང་ནི་ཤེས་པའོ། །གཟུ་བོ་རྩོད་པ་མངོན་སུམ་དང་། །གང་ཟག་དེ་
ཡང་མངོན་སུམ་བརྗོད། །ཚུལ་བཞིན་དེ་ཆོས་མངོན་སུམ་དང་། །སྟོན་པ་ཡི་ནི་བཀའ་བཞིན་
ཏེ། །མངོན་སུམ་དུ་ནི་ཞི་བྱེད་འདི། །མངོན་སུམ་འདུལ་བར་བརྗོད་དེ་གཅིག །བློ་དམན་
རྣམས་ཀྱིས་དྲན་པའི་ཕྱིར། །འདི་ནི་ཕྱོགས་ཙམ་བསྟན་པ་ཡིན། །གང་ཡང་དགུའམ་བཅུ་
ཡིས་སམ། །ལྔའམ་དེ་ལས་ལྷག་པས་ཀྱང་། །གང་མང་གིས་ནི་རྩོད་པ་དག །ཞི་བྱེད་དེ་ནི་
གང་མང་བརྗོད། །གལ་ཏེ་གཟུ་བོ་གང་མང་དང་། །གང་ལ་མདོ་སྡེ་འདུལ་བ་ཡི། །བསྟན་
བཅོས་ཤེས་པའི་གནས་བརྟན་ནམ། །གཞན་གྱིས་ཀྱང་རྩོད་མ་ཞི་ན། །ཚོགས་ལ་དབུལ་
ལོ་ཚོགས་ཀྱིས་ཀྱང་། །ཆོས་ལྔ་ལྡན་པས་ཡང་དག་བསྐོ། །སྔར་བཞིན་འདིར་ཡང་།ཚུལ་ཤིང་
བྲིམ། །གང་དེས་ཚུལ་ཤིང་བྱ་བ་ནི། །ཆོས་དང་ཆོས་མིན་སྟོན་བྱེད་གཉིས། །ཆོས་ཀྱི་ཚུལ་
ཤིང་མཆོད་འོས་ཏེ། །དྲང་པོ་དྲི་ཞིམ་རེག་ན་བདེ། །ཅིག་ཤོས་དེ་ལས་བཟློག་པ་སྟེ། །ཡོན་པོ་
དྲི་ངན་རེག་བྱ་རྩུབ། །ཆོས་ཀྱི་ལག་པ་བཅང་། །ཅིག་ཤོས་སྟེང་ནས་བཀག་སྟེའོ། །
དགེ་འདུན་ཡང་ནི་འདུས་པ་ན། །ནན་ཏན་ལྡན་པས་ལན་གསུམ་བར། །ཆོས་ཀྱི་ཚུལ་ཤིང་
དང་པོ་སྟེ། །གནས་བརྟན་སྨོས་ནས་རབ་ཏུ་བྲིམ། །གལ་ཏེ་འདིར་ནི་ཆོས་ཀྱི་བརྡ། །དགེ་བ་
རྣམས་ནི་མང་གྱུར་ན། །ཚུལ་ཤིང་དེ་ཡིས་ཆོས་ཀྱི་དོན། །རྩོད་པ་དེ་ཡིས་གོ་བར་བྱ། །དེ་ལ་
སྐྱོར་བྱེད་དགེ་སློང་ལ། །སྔར་བཤད་པ་ཡི་ལྟུང་བར་འགྱུར། །སླར་ཡང་ཅིག་ཤོས་དེ་ལྟ་
ནའང་། །དེ་ནི་ཞི་བར་བརྗོད་པར་བྱ། །ཆོས་མིན་ལས་སྐྱོར་དགེ་སློང་ལ། །དེ་ལྟ་ན་ཡང་ཉེས་
བྱས་ཏེ། །གང་མང་ཞེས་ནི་གྲགས་པ་ཡི། །འདུལ་བ་འདི་ནི་དཔའ་བོས་གསུངས། །འདི་ནི་
རྩོད་དང་འཁྲུག་ལོང་ལས། །བརྩམས་པའི་འདུལ་བ་གཉིས་པར་གྲགས། །གསུམ་པོ་མི་ཡ་་་
-348



འདུལ་བ་མེ་ཏོག་ཕྲེང་རྒྱུས།
ནིགདམས་རྩོད་ཞི་བྱེད། །འདུལ་བ་རིག་པ་རྣམས་ཀྱིས་གསུངས། །མངོན་སུམ་འདུལ་དང་དེ་
བཞིན་དུ། །དྲན་པ་མ་སྨྱོས་པ་ཡིས་འདུལ། །མངོན་སུམ་འདུལ་བ་སྔ་མ་བཞིན། །སྔ་མ་ཇི་ལྟ་
དེ་ལྟར་བརྗོད། །དྲན་འདུལ་ཤེས་པར་བྱ་བ་ནི། །གྱད་བུ་ནོར་ལ་སོགས་པའི་ཚིག །དགེ་
སློང་མ་ནི་མཛའ་མོས་སྔོན། །སྟོན་པ་ལ་ཞུས་ཇི་བཞིན་ཏེ། །ཚུལ་འདིས་དགེ་སློང་ཁྱེད་ཅག་
གིས། །གྱད་བུ་ནོར་ལ་དྲན་འདུལ་སྦྱིན། །འདི་ལྟར་ཡང་ནི་སྦྱིན་བྱ་སྟེ། །དེས་ནི་རྒན་པའི་
མཐའ་ལོགས་བརྗོད། །གསོན་ཅིག་ དགེ་འདུན་བཙུན་པ་རྣམས། །བདག་ལ་ཚུལ་མིན་
སོགས་ཀྱིས་བསྐུར། །དེ་ནི་ཚོགས་ལ་དྲན་པ་ཡིས། །འདུལ་བ་དག་ལ་གནང་ཞེས་གསོལ། །
དེ་ལྟར་ལན་གསུམ་བརྗོད་རྗེས་ལ། །དགེ་སློང་གཅིག་གིས་གསོལ་བྱས་ནས། །ཆོས་དང་
ལྡན་ཞིང་ཆོ་ག་བཞིན། །དྲན་པས་འདུལ་བ་དེ་ལ་སྦྱིན། །མ་སྨྱོས་འདུལ་བ་གསུངས་པ་ནི། །
བྱེ་སྐྱེས་བཞིན་དུ་དེ་ཚེ་དག །སེམས་འཁྲུགས་པའམ་སྨྱོས་པའམ། །བློ་ནི་ཚོར་བས་གཟིར་བ་
སྟེ། །དེས་ན་སྡོམ་བརྩོན་རྣམས་ཀྱིས་བདག །དམན་ཕྱིར་ཡང་དང་ཡང་དུ་བསྐུལ། །མ་མྱོས་
འདུལ་བ་དགེ་འདུན་ལ། །གསན་དུ་གསོལ་ཞེས་ལན་གསུམ་བརྗོད། །མ་མྱོས་འདུལ་བ་
འདི་ལ་ཡང་། །གསོལ་བ་སྔོན་བརྗོད་ལས་ཀྱིས་སྦྱིན། །དེ་ལྟར་ཚུལ་དེས་རྩོད་ཞི་བ། །མ་
མྱོས་པ་ཡི་འདུལ་བས་སོ། །ལྟུང་ཕྱིར་རྩོད་པ་དག་ལ་ཡང་། །འདུལ་བ་བཞི་ཡིས་མྱུར་དུ་ཞི།།
ང་དག་ཁས་བླངས་མངོན་སུམ་དང་། །རྩྭ་བཀྲམ་དེ་ཉིད་ཚོལ་ལ་ནི། །ལྟུང་བར་བཅས་པ་
གླེངས་པའམ། །མ་གླེངས་ན་ཡང་དགེ་སློང་གིས། །དགེ་སློང་མདུན་ན་ཙོག་པུ་ཡིས། །འདུག་
སྟེ་ཐལ་སྦྱར་ཕྱག་བྱས་ནས། །བརྗོད་དེ་དགོངས་ཤིག་ཁྱོད་ཀྱི་མདུན། །ལྟུང་བ་བཤགས་
བརྗོད་དེས་ཀྱང་དེར། །མཐོང་ངམ་ཞེས་དྲི་མཐོང་ལན་སྨྲ། །ཕྱིན་ཅི་མ་ལོག་དེ་ཡི་ཚིག །
ཕྱིན་ཆད་ལྟུང་ལ་དགའ་མིན་དྲི། །དགའ་བར་མི་བྱེད་ཅེས་ཚིག་བརྗོད། །ཐབས་ཡིན་ཞེས་
ཀྱང་དེས་བརྗོད་དེ། ཁས་བླངས་རྩོད་དེས་ཞི་བའོ། །ཕས་ཕམ་ལ་སོགས་ཚོགས་མཆོག་ལ།།བ
A
-349



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཁས་བླངས་འདུལ་བ་གསོལ་བ་ན། །དེ་ལྟར་རྩོད་དེ་ནི་དོན་དུ། ཁས་བླངས་ཉིད་དུ་མཁས་
པས་བརྗོད། །འདི་ལྟར་ཡངས་པ་ཅན་དུ་སྔོན། །དགེ་སློང་ནག་པོས་ཆོས་གོས་དག །ཁྱེར་
སོང་དགེ་སློང་ཡངས་ཅན་རྣམས། །མཉན་ཡོད་འོངས་པ་ལས་གྱུར་ཏེ། །མངོན་སུམ་རྩོད་
པས་འགྲོ་བ་ལ། །མངོན་སུམ་འདུལ་བ་ཡང་དག་བསྟན། །མངོན་སུམ་འདུལ་བའི་དེ་ཉིད་
འདི། །སླར་ཡང་རབ་བཤད་བཟླས་པས་སོ། །ཕན་ཚུན་རྩོད་པས་འབྲེལ་པ་ལ། །རྩྭ་བཀྲམ་
ལྟ་བུར་རབ་ཏུ་གསུངས། །གནས་བརྟན་གཞན་ཞིག་སོང་ནའང་དེར། །འདི་ལྟར་ཡང་དག་
རྗེས་བསྟན་བྱ། ཁྱེད་ཅག་རྩོད་ལ་མངོན་དགའ་ཞིང་། །སླར་ལྡོག་བྱེད་པའང་དཀའ་བར་
གནས། ཁྱོད་འདིར་ལེགས་པ་རྙེད་མིན་ཏེ། །འདི་འདྲ་དགེ་སློང་ཡིན་ནམ་ཅི། །གཞན་ཡང་
ཁྱེད་དང་བདག་ཅག་ལ། །ངེས་པར་ལྟུང་བ་གང་བྱུང་བ། །སྦོམ་པོའམ་མཐར་ཐུག་སྤངས་
ནས་ནི། །དེ་ནི་ཉེར་ཞི་སྤྲོ་བས་གནས། །དེ་ལ་དེས་སྨྲས་མི་ཉན་པའམ། །མིན་ན་དེ་ཚེ་རང་
བཞིན་གནས། །ཅིག་ཤོས་ཀྱི་ནི་ཕྱོགས་ལ་ཡང་། །དེས་ནི་སྔར་བཞིན་བརྗོད་པར་བྱ། །དེ་
ཡང་གལ་ཏེ་མ་ཞི་བའི། །སེམས་ལྡན་དེ་ཚིག་ཉན་མིན་ན། །རྩོད་དེ་ཉེ་བར་ཞི་བ་ནི། །རྩྭ་
བཀྲམ་ཚུལ་གང་ཉིད་ཀྱིས་སོ། །ལྟུང་བ་ཁས་བླངས་པ་ལ་ཡང་། །སླར་ཡང་ལོག་པར་ཤེས་
པ་ཡིས། །ཚོགས་ནང་དེ་སླར་ཁས་མི་ལེན། །དགེ་སློང་མེ་བཞི་ཇི་བཞིན་དུ། །འདིར་ཡང་དེ་
ཡི་ངོ་བོ་ཉིད། །ཚོལ་བས་དེ་འདུལ་དགེ་སློང་ལ། །སྦྱིན་ཞེས་གཞན་ལ་ཕན་བཞེད་པའི། །
འགྲོ་བ་རྣམས་ཀྱི་རྩ་ལག་གསུངས། །དེས་ཀྱང་དེ་ལྟར་རྒན་པ་ཡི། །མཐར་ནི་ཀུན་ལ་གསོལ་
བར་བྱ། །དེ་ལ་དེ་བཞིན་ཚོགས་ཀྱིས་ཀྱང་། །ཆོ་ག་ཐམས་ཅད་སྔ་མ་བཞིན། །བྱ་ཕྱིར་རྩོད་
ལ་དགེ་སློང་གི །ཚོགས་ཀྱིས་ཀུན་གྱི་ཞི་བ་ཐོབ། །མི་མཐུན་བྱེད་མིན་ཁ་ཅིག་ལ། །ཞི་བྱེད་དེ་
འདིར་ཤེས་པར་བྱ། །འདི་ནི་སོ་སོར་ཐར་པ་ཡི། །མདོ་དོན་མདོར་བསྡུས་ཙམ་ཞིག་སྟེ། །
གཞི་ ལ་སོགས་པར་གང་གསུངས་པ། །དེ་ཡང་ཅི་ནུས་བརྗོད་པར་བྱ། །རིགས་
-350



འདུལ་བ་མེ་ཏོག་ཕྲེང་རྒྱུས།
ངན་རེག་འོས་མ་ཡིན་དང་། །ཆང་འཚོང་ཁྱིམ་དང་རྒྱལ་པོའི་ཁབ། །སྨད་འཚོང་ཁྱིམ་དུ་
བརྗོད་པ་སྟེ། །ལྔ་པོ་དགེ་སློང་སྤྱོད་ཡུལ་མིན། །གྲངས་ཅན་ལ་སོགས་བརྫུན་པ་ཡི། །བསྟན་
བཅོས་རྒྱུན་དུ་བདེན་པའི་བློས། །ཀློག་པར་བྱེད་ན་དེ་དག་ལ། །བསོད་སྙོམས་དུག་ཏུ་འགྱུར་
བ་ཡིན། །མི་ཟད་ངན་སོང་ནད་ཀྱི་སྨན། །བདེར་གཤེགས་བསྟན་བཅོས་ཤེས་ནས་ནི། །
སུན་དབྱུང་ཆེད་དུ་གཞན་དག་གི །བསྟན་བཅོས་ཀྱང་ནི་བལྟ་བར་བྱ། །གང་ཕྱིར་ཀུན་
མཁྱེན་དག་པའི་བཀའ། །སྦྲང་རྩིའི་ཚོགས་ཆེན་ཡོད་བཞིན་དུ། །སུ་ཞིག་མུ་སྟེགས་ཀྱིས་
བསྟན་པའི། །ནིམ་པ་ཚ་བའི་རོ་མྱོང་བྱེད། ཁྲིའུ་རྐང་པ་རི་མོ་ཅན། །མུ་སྟེགས་རྒྱལ་མཚན་
ཉིད་ཀྱང་སྟེ། །སྣོད་ཀྱང་ཧ་ཅང་མང་བ་དང་། །སྣ་ཚོགས་བཀྲ་བ་སྤང་བར་བྱ། །སྐྱོབ་པས་ན་
དང་རྒན་པོ་ལ། །བཞོན་པ་ཐམས་ཅད་རྗེས་གནང་མཛད། །ཆད་པའི་ལས་ཀྱི་དུས་དག་ལ།།
གསང་བའི་གནས་ནི་བཀྲི་བ་ཡང་། ཁུར་གྱི་རིམ་པས་འགྲོ་བ་དང་། །དབྱིག་པ་དང་ནི་དྲ་བ་
སོགས། །བསམ་གཏན་ཀློག་དང་ལྡན་རྣམས་ལ། །བཅས་པ་གུས་པས་སྔོན་འགྲོ་བྱ། །མིག་
སྨན་མཆུ་ཡི་བྱི་དོར་དང་། །དེ་བཞིན་ཆོས་གོས་དྲི་ཞིམ་དགོད། །སེན་མོ་འཆོས་དང་མགོ་བོའི་
ཁྲུས། །གདུགས་དང་མཆིལ་ལྷམ་ཁྲ་བོ་བཀག །ལོ་མའམ་ནི་སྨུག་མ་ཉིད། །འདི་གཉིས་
སྡོམ་བརྩོན་དག་གིས་གདུགས། །རྟག་ཏུ་གྲོང་གི་དབུས་སུ་ནི། །དེ་ཡི་ཡུ་བ་བསྒྲེང་མི་བྱ། །ཡུ་
བ་གདུགས་ཀྱི་ཚད་ཉིད་དེ། །ནམ་ཡང་དེ་ལས་རིང་དུ་མིན། ཁ་གདང་ཚེ་ནི་ནམ་དུ་ཡང་། །
རང་གི་ལག་ལ་སོགས་པས་དགབ། །སྡོམ་བརྩོན་སོ་ཡི་རུས་པ་ནི། །བསྟན་ཏེ་བགད་པར་མི་
བྱའོ། །སྒྲ་དབྱངས་ཆུང་ངུས་སྟོན་པ་ཡི། །ཡོན་ཏན་བརྗོད་བྱ་དམ་ཆོས་ཀྱི། །དབྱངས་ནི་
མངོན་པར་མི་ཤེས་ན། །དབེན་པར་སློབ་པ་བཀག་པ་མེད། །སྟོན་པའི་དམ་ཆོས་མཛེས་ཕྱིར་
ཏེ། །ཉོན་མོངས་བཅས་པའི་སེམས་ཀྱིས་མིན། །དགེ་སློང་དགེ་སློང་མ་ལ་སོགས། །རྣམ་པ་
ལྔ་ལ་སྟོན་པ་ཡིས། །དབྱར་གནས་པ་དང་དབྱར་གྱི་མཐར། །དགག་དབྱེ་བྱ་བར་རྗེས་སུ་པ
-351



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནང༌། །བསླབ་པ་མཐའ་དག་བླངས་པ་གང་། །དགེ་སློང་དགེ་སློང་མར་ཤེས་ཏེ། །བཅུ་ཡི་
གནས་ལ་དགེ་ཚུལ་ཉིད། །དགེ་ཚུལ་མ་ཡང་དེ་བཞིན་ནོ། །གཅིག་པུ་ལམ་དུ་མི་འགྲོ་ཞིང་། །
ཆུ་བོའི་ཕ་རོལ་རྐྱལ་མི་བྱ། །སྐྱེས་པ་ལ་ནི་མི་རེག་ཅིང་། །དེ་དང་ལྷན་ཅིག་འདུག་མི་བྱ། ཁ་
ན་མ་ཐོ་མི་བཅབ་ཅིང་། །སྨྱན་དུ་འགྱུར་བ་མི་བྱ་སྟེ། །འདི་དག་དགེ་སློབ་མ་རྣམས་ཀྱི། །
ཆོས་དྲུག་ཅེས་ནི་ཡོངས་སུ་བསྒྲགས། །ས་ལེ་སྦྲམ་ནི་ལེན་པ་དང་། །གསང་བའི་གནས་ཀྱི་སྤུ་
འདྲེག་དང་། །ས་རྣམས་བརྐོ་བར་བྱེད་པ་དང་། །རྩྭ་སྔོན་ལ་སོགས་གཅོད་པ་དང་། །བྱིན་
ལེན་མ་བྱས་ཟས་ལེན་དང་། །གསོག་འཇོག་བྱས་པ་ཟ་བ་ལས། །ལྡོག་པ་ཞེས་བྱ་དེ་བཞིན་
གཞན། །རྗེས་མཐུན་ཆོས་ནི་དྲུག་ཏུ་འདོད། །གསུང་རབ་ལས་ནི་གསུངས་པ་ཡི། །དགེ་ཆོས་
བཅུ་གཉིས་ལྡན་པ་ཡིས། །འཇིག་རྟེན་མགོན་པོའི་བསྟན་པ་ལ། །དགེ་སློབ་མ་ཡི་མིང་ཅན་
ཡིན། །དགེ་འདུན་དག་གི་རྒན་རབས་ཀྱིས། །འབད་པས་ཚེས་གྲངས་དྲན་པར་བྱ། །གཙུག་
ལག་ཁང་སྐྱོང་དག་གིས་ཀྱང་། །ཉིན་རེ་ཚོགས་ཀྱི་ཐད་དུ་བརྗོད། །དུས་རྣམས་ཡང་དག་འཕོ་
བ་ན། །ཟླ་ཕྱེད་གསུམ་གསུམ་རྗེས་ལ་ཆད། །ལོ་ལ་ཞག་རེས་མ་ཚང་བའི། །ཟླ་བ་དྲུག་ཏུ
བསྟན་པ་ཡིན། །ལོ་དང་ཟླ་བ་ཟླ་ཤོལ་དག །རྒྱལ་པོའི་བཀའ་ཡིས་ཀྱང་ནི་བསྔགས། །
བཀའ་བཙན་གྲགས་ལྡན་ཤེས་རབ་ཅན། །དཔུང་ལྡན་དེ་ཡི་རྗེས་འབྲང་བྱ། །སྣོད་དང་ལག་
པ་ལེགས་བཀྲུས་ནས། །བརྟུལ་ཞུགས་ཅན་གྱིས་བྱུག་རིས་བྱ། །ཅི་ནས་ཉི་མའི་དཀྱིལ་
འཁོར་དང་། །མཆོད་རྟེན་ལྟ་བུར་མི་བྱའོ། །སྡོམ་བརྩོན་ལམ་དུ་འགྲོ་བའི་ཚེ། །གང་དུ་ལྷ་ཡི་
གཟུགས་དག་མཐོང་། །དེ་བཞིན་གཤེགས་པའི་ཚིགས་བཅད་ནི། །གུས་པས་སེ་གོལ་
གཏོགས་ཏེ་བརྗོད། །དེ་དག་ཕན་དང་གནོད་པ་ཅན། །རྒྱལ་བས་ཉེས་བྱས་དག་ཏུ་བཅས། །
དེས་ན་བསླབ་པ་རྗེས་བསྲུངས་པས། །རྟག་ཏུ་དྲན་པར་བྱ་བ་ཡིན། །ལྷ་ཡི་གཟུགས་ནི་བྱ་བ་
སྟེ། །དེ་ཡི་མཆོད་པ་རང་ཉིད་ཀྱིས། །བསླབ་པ་ཡང་དག་ཐོབ་པའམ། །སྡོམ་གནས་དགེ་
-352



འདུལ་བ་མེ་ཏོག་ཕྲེང་རྒྱུས།
སློང་གཞན་གྱིས་སོ། །དགོས་གྲུབ་ཆེད་དུ་གཟུགས་དེ་ལ། །གཏོར་མ་མེ་ཏོག་ལ་སོགས་
སྦྱིན། །ལྷ་རྣམས་རང་གི་གནས་སུ་ནི། །མི་མཐུན་པ་དག་མི་སྟོན་ཕྱིར། །འདུས་པ་ཆེན་པོ་
མདོ་ཞེས་པར། །ལྷ་རྣམས་ཀྱིས་ནི་རྗེས་བསྔགས་པས། །སངས་རྒྱས་འཁོར་དུ་གཏོགས་པ
ལ། །ཅི་ནས་གནོད་པ་མི་བྱེད་གསུངས། །མགོན་པོས་སེམས་ཅན་ཐམས་ཅད་ལ། །ཀུན་ཏུ་
བྱམས་པ་རབ་བསྔགས་ཏེ། །གང་ལ་ས་བོན་དེ་ཡོད་ན། །སྲིད་པ་ལས་བྱུང་སྡུག་བསྔལ་
མེད། །གང་ཞིག་ལྷ་ནི་གང་དག་ལ། །གུས་པས་མཆོད་བྱེད་དེ་ལ་འདིར། །འཇིག་རྟེན་།
གནས་པ་གང་ཡིན་དུ། །སྲིད་པའི་ལོངས་སྤྱོད་འདོད་ཐོབ་བྱེད། །གང་ཞིག་སངས་རྒྱས་
སྐྱབས་སོང་ནས། །རྣམ་པ་གཞན་གྱིས་གཞན་བསྟེན་ན། །གསལ་པོར་སེམས་ནི་གཡོ་བ་
ཅན། །དེ་བསྟན་འབྲས་བུ་ག་ལ་ཡོད། །ཡུལ་འཁོར་དག་གི་བསོད་སྙོམས་ཀྱང་། །འབར་
བའི་མེ་མདག་ལྟ་བུར་སྤྱོད། །ངུར་སྨྲིག་ཆ་ལུགས་ཙམ་གྱིས་ནི། །དགེ་སློང་རྟགས་སུན་
འབྱིན་པ་ཡིན། །བློ་ངན་དྲན་པའི་དོན་དུ་ནི། །འདུལ་བ་ལ་སོགས་བྲི་བྱ་སྟེ། །རང་མིང་
བདག་གི་བ་དག་ནི། །དགག་ཕྱིར་སྦྱིན་པའི་ཆོས་ཞེས་བྲི། །མ་དད་པའམ་དད་ཆུང་དག །
ཚུལ་ཁྲིམས་ཅན་གྱི་བསྲོ་ཁང་དང་། །ལུས་ཀྱི་དྲིལ་ཕྱི་བསྐུ་མཉེ་ཡི། །ལས་དག་ལ་ནི་རབ་ཏུ་
བཀག །ཁྲིམས་ལྡན་གྱིས་ནི་ཁྲིམས་འཆལ་ལ། །བསྙེན་བཀུར་ཕྱག་སོགས་མི་བྱའོ། །འདི་
ནི་ཉེ་གནས་སྐལ་མེད་དོ། །འདི་ཉིད་བསྟན་པའི་ཚེར་མ་ཡིན། །མཁན་པོ་དང་ནི་སློབ་དཔོན་
དང་། །ཕ་མ་དེ་བཞིན་ནད་པ་དག །ཚུལ་ཁྲིམས་ཉམས་ཀྱང་བསྙེན་བཀུར་བྱ། །དེ་ལ་མེད་
ན་ཉེ་གནས་ཀྱང་། །བསོད་སྙོམས་དངོས་པོ་ཕྱེད་དག་ཀྱང་། །སྡོམ་ལྡན་རྣམས་ཀྱིས་ཕ་མ་
བགོ །དེ་དག་དཀའ་བ་བྱེད་པའོ། །རྟག་ཏུ་ཕན་འདོགས་ཀྱང་ཡིན་ཕྱིར། །ཡོངས་སུ་སྤྱད་བྱ་
འདི་དག་ནི། །སུས་ཀྱང་ཀུན་ཏུ་བཟློག་མི་བྱ། །རྐང་པའི་མཐིལ་གྱི་བསྐུ་མཉེ་དང༌། ཁྲུས་
དང་དྲིལ་ཕྱི་སོགས་ཀྱང་ངོ༌། །གལ་ཏེ་དེ་ལ་གཡན་པའི་ནད། །བྱུང་ན་ལོང་བུ་མན་ཆད་དུ། །
-353



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འདུད་དང་སྐུད་དང་རྐང་པ་དག །དཀྲི་བ་ལ་སོགས་པ་ཡང་ངོ༌། །མཆོད་ཕྱིར་ཐོགས་པའི་སེ་
རལ་ཁ། །རྐང་གདུབ་དག་ཀྱང་མི་གདགས་ཏེ། །རིམས་ལ་སོགས་པ་ཞི་བྱའི་ཕྱིར། །སྐུད་པ་
དཔུང་པ་གཡོན་པར་རུང༌། །དེ་ནི་ནད་དང་བྲལ་བ་ན། །རྩིག་པ་ལ་སོགས་ཁུང་བུར་གཞུག།
ངེས་པར་སྨན་པའི་མན་ངག་གིས། །ཙནྡན་ལ་སོགས་བྱུག་པར་བྱ། །མ་དད་རིགས་ཅན་སྐྱེ་
བོ་དག །ཅི་ནས་དད་སྤོང་མི་འགྱུར་བར། །ཙནྡན་ལ་སོགས་བྱུགས་ནས་ནི། །དབེན་པར་
འདུག་གིས་ཕྱི་རོལ་མིན། །གལ་ཏེ་ཁ་ཅིག་ནན་ཏན་གྱིས། །དྲིས་བྱུག་བསོད་ནམས་འདོད་
པ་ན། །རྩིག་ངོས་མཎྜལ་བྱས་ནས་ནི། །དེ་ཡིས་མཐོང་བ་གསལ་ཕྱིར་མནམ། །ནམ་ཡང་དྲི་
ནི་རྐང་པར་མིན། །གལ་ཏེ་དད་པ་ཅན་དག་གིས། ཁས་བླངས་རྗེས་ཐོགས་དེ་ཡི་ཚེ། །ཆུ་
མང་པོ་ཡིས་བཀྲུ་བར་བྱ། །མེ་ཏོག་མཛེས་ཤིང་དྲི་ཞིམ་དག །རྙེད་དེ་སྣོམ་པར་འདོད་པ་ན། །
མིག་གི་ཆེད་དུ་རྣམ་བསམས་ནས། །བསྣམ་གྱིས་འདོད་ཆགས་བློས་མ་ཡིན། །གང་སུ་ལ་
ཡང་མཚོན་ཆ་དག །མ་དག་སེམས་ཀྱིས་སྦྱིན་མི་བྱ། །སྨན་རྣམས་སྦ་ཕྱིར་ལྕགས་དག་ལས།།
བྱས་པའི་སྒོ་ལྕགས་བཅང་བར་བྱ། །ཟངས་ལྕགས་ར་གན་ས་དང་ནི། །ཤིང་ངམ་ཞ་ཉེ་རྡོ་
ལས་བྱས། །རྒྱ་དག་ཐུབ་པས་གང་ཟག་དང་། །ཚོགས་ལ་ཡང་ནི་རྗེས་སུ་གནང་། །གང་
ཟག་ལ་ནི་ཐོད་པ་དང་། །ཡན་ལག་དྲུག་གི་རུས་པས་མཚན། །དགེ་འདུན་དག་ལ་ཀུན་
རྫོགས་པའི། །ཆོས་ཀྱི་འཁོར་ལོས་རྣམ་པར་མཛེས། །གསལ་མཐོང་རུང་བ་མི་བཅང་སྟེ། །
ལྷན་ཅིག་སྤྱོད་པའི་ཚུལ་ངན་བཀག །སྦྱིན་བདག་དད་པ་སྤེལ་བའི་ཕྱིར། །བཅོས་པ་ཉིད་
དོ་ཚོགས་ཀྱི་ཡང་། །མེ་ལོང་ངམ་ནི་ཆུ་སོགས་ལ། །རང་གི་བཞིན་ནི་བལྟ་མི་བྱ། །ལུས་ཀྱི་
ཚོད་མཚན་མའམ། །རྨ་དག་ལྟ་ཕྱིར་ཉེས་པ་མེད། །རང་གི་ལུས་སྐྱེས་མི་དགུག་ཅིང་། །རྡོ་ལ་
སོགས་པས་མི་གཞོམ་མོ། །འདོད་ཆགས་མེ་ནི་འཕེལ་བ་ན། །མི་སྡུག་ཆུ་ཡིས་ཞི་བར་བྱ། །
གླང་ཆེན་རྨིག་རྗེས་ལྟ་བུ་ཡི། །ས་ཡི་རང་བཞིན་རྐང་ཁྲུས་སྣོད། །འོད་མ་ཏ་ལའི་ལོ་མ་ཡི། །
-354



འདུལ་བ་མེ་ཏོག་ཕྲེང་རྒྱུས།
བསིལ་ཡབ་ཀྱང་ནི་རྣམ་པ་གཉིས། །ལོ་མ་ཡལ་འདབ་རས་མ་དག །ཤ་ན་ཐ་ན་བལ་གྱི་སྟེ།།
སྦྲང་མ་ལ་སོགས་ཟློག་བྱེད་པ། །རྣམ་པ་ལྔ་ནི་རབ་ཏུ་གནང་། །ཤིང་ངམ་སྐས་ལ་འཛེག་པ་
ན། །ཤམ་ཐབས་མཐའ་སྣ་བཅིང་བར་བྱ། །ལྕི་བའི་ཁུར་ནི་དགེ་སློང་གིས། །ཕལ་པ་བཞིན་
དུ་བསྐུར་མི་བྱ། །སོ་མངས་སོགས་ཀྱི་ཡན་ལག་མཆོག །བཤད་པར་བྱ་བ་མ་ཡིན་ནོ། །མགོ་
སྐྱེས་ལག་པ་དག་གིས་ཀྱང་། །གྱེན་དུ་བརྗེ་བར་མི་བྱའོ། །སྐུ་ལ་རྡུལ་གྱིས་གོས་པ་ན། །
ལག་པའམ་ནི་གོས་ཀྱིས་ཀྱང་། །མགོ་བོ་ཡོངས་སུ་སྤྲུག་ཕྱི་བ། །བརྟུལ་ཞུགས་ལྡན་ལ་ཉེས་
པ་མེད། །སྐད་གསང་ཧ་ཅང་ཆེ་ཆུང་གིས། །ཐུབ་པའི་བཀའ་ནི་མི་བརྗོད་དེ། །བརྗོད་བྱ་དང་
ནི་མི་འགལ་བར། །ཡུལ་སྐད་དུས་དང་རྗེས་མཐུན་བྱ། །གཙུག་ལག་ཁང་གི་སྟེང་ངོས་ཀྱི། །
བྱང་དང་ནུབ་ཀྱི་ཕྱོགས་ཆ་རུ། །བཤང་གཅི་བྱ་བའི་ཁང་པ་དག །བྱ་བ་ཡིན་ཏེ་ཕལ་ཆེར་རོ།།
གཙུག་ལག་ཁང་གི་ནང་གི་ངོས། །ལྷོ་དང་ཤར་གྱི་མཚམས་སུ་ནི། །ཆུ་ཡི་སྣོད་དུ་ནུས་ཇི་
བཞིན། །ཆུ་དོན་གཉེར་བ་རྣམས་ལ་སྦྱིན། །དགེ་སློང་ངམ་ནི་ཁྱིམ་པ་ཡང་། །རྒན་པོ་སྦྲིད་པ་ལ
བྱུང་བ་ལ། །ཚེ་རིང་གྱུར་ཅིག་ཅེས་བརྗོད་དེ། །དེ་དག་ཚེ་རིང་འདོད་ཕྱིར་རོ། །གསར་བུ་ལ་
ནི་རྒན་པོ་ཡིས། །ཨ་རོག་གྱ་ཞེས་བརྗོད་བྱ་སྟེ། །གསར་བུ་ཡིས་རྐྱང་རྒན་པོ་ལ། །ལུས་ཀྱིས་
ཕྱག་ནི་བྱ་བ་ཡིན། །ཕྱག་མི་བྱ་དང་མི་བླང་དུས། །བརྟུལ་ལྡན་ཟས་ལ་འཁོད་པ་དང་། །འོག་
གི་ལམ་ནི་མི་གཙང་དང༌། །གོས་གཅིག་གིས་ནི་འདུག་པ་དང་། །མ་མིད་ན་ཡང་གང་ཞིག་
གིས། ཁ་ནི་ཟས་ཀྱིས་བཀང་པ་ལ། །ཕྱག་མི་བྱ་ཞིང་དེས་ཀྱང་ནི། །གཞན་ལ་ཕྱག་ནི་མི་
བྱའོ། །གཞན་ཡང་ཕྱག་བྱའི་ཡུལ་མིན་ཡང་། །སྤོ་མགུ་སྤྱོད་པ་ལ་སོགས་ཡིན། །སངས་རྒྱས་
དང་ནི་སྡོམ་པས་རྒན། །རྟག་ཏུ་དགེ་སློང་ཕྱག་བྱ་གཉིས། །བསྟན་ལ་དམ་པར་བྱ་བ་ཡི། །
དགེ་སློང་ཕྱག་ནི་རྣམ་པ་གཉིས། །གཅིག་ནི་དཀྱིལ་འཁོར་ལྔ་པ་སྟེ། །གཞན་གྱི་སྐྱིད་པ་ནས་
འཁྱུད་ཡིན། །སྐྲ་ཡི་རང་བཞིན་སྲད་བུ་ཡིས། །ལག་འགྲོ་གཟུང་བར་མི་བྱ་སྟེ། །ཞི་བས་རང་
-355



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བཞིན་མི་འགྲོ་ན། །དེ་ནི་བསྐྲད་པའི་སྦྱོར་བ་བྱ།། །།
བམ་པོ་ལྔ་པ། ཐ་གུ་ཤིན་ཏུ་འཇམ་པོ་ཡིས། །མགུལ་བར་བཅིངས་ཏེ་ལེགས་
པར་དོར། །གཡང་ས་མ་ཡིན་ས་ཕྱོགས་ནི། །འགྲོ་བ་འཚེ་བ་མེད་པར་རོ། །དེ་བཞིན་གཞན་
ལ་གནོད་མེད་པར། །བྱི་བ་ལ་སོགས་སྐྱེ་འགྲོ་རྣམས། །དལ་གྱིས་བག་ཡོད་རབ་བཟུང་ནས།།
འབད་པས་ཅི་བདེར་དོར་བར་བྱ། །བསླབ་པ་རྗེས་བསྲུངས་བརྩེ་ལྡན་གྱིས། །ཤིག་རྣམས་
དལ་གྱིས་བཟུང་ནས་ནི། །བསྡུས་ནས་རྩིག་པ་ལ་སོགས་པའི། །བུ་གར་སྙིང་རྗེ་ཅན་གྱིས་
གཞུག །རྩྭ་སྔོན་སྟུག་པོའི་ས་ཕྱོགས་སུ། །རྩྭ་ཤིག་དག་ཀྱང་དོར་བར་བྱ། །ལྷག་མ་གཞན་
ང་མ་སྣད་པར། །རང་གི་སྤྱོད་ཡུལ་དག་ཏུ་དོར། །ཆེ་བ་ཕུལ་ཚད་ཆུང་ངུ་ཕྱེད། །འབྲིང་པོ་
དེ་དག་བར་མ་སྟེ། །འབྲུ་མར་སྣོད་དུ་ཉེར་བསྟན་པ། །རྣམ་གསུམ་དེ་ལས་གང་འདོད་
བཅང་། །ལམ་འགྲོ་ཆོས་ཀྱི་གཏམ་ཉིད་དམ། །མི་སྨྲ་བ་ཡིས་འགྲོ་བར་བྱ། །ངལ་བསོའི་
ཚེ་ན་ཚིགས་བཅད་འདོན། །མཚན་མོ་གནས་ཚེ་རྒྱུད་གསུམ་པའོ། ཁྲུ་ནི་བརྒྱ་དང་ལྔ་བཅུ་
བརྒྱད། །ཆེ་དང་ཆུང་དང་བར་མ་སྟེ། །རྣམ་གསུམ་བས་མཐར་ཤེས་བྱ་ཞིང་། །གང་ལ་ཇི་
ལྟར་རིགས་པས་ཀྱང་། །ཆུ་རབ་ཆེ་བའི་ས་ཕྱོགས་སམ། །ཆུ་ཡིས་ཁྱབ་པར་ཡང་ནི་རུང་། །
རྗེས་མཐུན་ཉིད་ཀྱིས་ཁྱེར་བྱའམ། །མི་ཁྱེར་བ་ནི་གོ་རིམ་བཞིན། །གལ་ཏེ་སྡོམ་བརྩོན་དགེ་
སློང་མ། །རྣམས་ལ་འདུལ་བ་སྟོན་པ་ན། །ཡོལ་བས་བར་དུ་གཅད་བྱ་སྟེ། །གཞན་དུ་འགལ་
ཚབས་ཅན་དུ་འགྱུར། །གལ་ཏེ་རྐུན་མས་བོར་ནས་ནི། །ཡོངས་སུ་མ་བཟུང་རྙེད་ལྟ་ན། །སྐྱེ་
བོས་གོ་བྱས་ཁྱེར་བ་ལ། །ནམ་ཡང་འགལ་བ་ཡོད་མ་ཡིན། །ཀུན་དགའ་ར་བ་བྱེད་འདོད་
པས། །གལ་ཏེ་དགེ་སློང་ལྗོན་ཤིང་བཙུགས། །དེ་ཡིས་ལོ་ལྔའི་བར་དག་ཏུ། །གནས་དེ་
མངོན་པར་བལྟ་བར་བྱ། །དགེ་སློང་གིས་ནི་ལྷུང་བཟེད་སོགས། །རྩོད་དང་མནའ་ནི་དོར་མི་
རིགས། ཁྱིམ་པ་རྣམས་ནི་ཤོ་བེ་ཅན། །ཚུལ་ལྡན་ཆ་ལོང་ཇི་ལྟར་རུང༌། །གང་དུ་སྡོམ་བརྩོན་
-356



འདུལ་བ་མེ་ཏོག་ཕྲེང་རྒྱུས།
བུད་མེད་དམ། །དེས་ཀྱང་སྡོམ་ལྡན་མཐོང་བ་ཡིས། །ཆགས་སྐྱེས་གྱུར་ན་དེས་དེ་ཡིས། །
སྤྱོད་ཡུལ་དེ་ནི་མྱུར་དུ་སྤང་། །དགེ་སློང་མ་ནི་ཉེར་འོངས་ན། །བླ་མ་ལྟ་བར་འདོད་གྱུར་ཅིང་།།
དམ་ཆོས་མཉན་པར་ཤེས་པ་ན། །འདིར་ལེགས་འདུག་ཅེས་བརྗོད་བྱ་སྟེ། །སོ་ཕག་ཤིང་
སྟན་ཕྱེད་ཚལ་ལམ། །གོར་བུ་དག་གམ་སྲབ་མོ་ཡིས། །སྟན་རུང་གཞན་དག་དགེ་སློང་གི །
མདུན་དུ་དགེ་སློང་མ་ཡིས་མིན། །དགེ་སློང་རྣམས་ཀྱི་མལ་སྟན་གྱི། །ལྷག་མ་དགེ་སློང་མ་ལ་
གནང་། །དམན་པའམ་ནི་འབྲིང་པོ་སྟེ། །བཟང་པོ་ནམ་ཡང་མ་ཡིན་ནོ། །དགེ་སློང་དགེ་སློང་
མ་རྣམས་ཀྱང་། །ཕན་ཚུན་ལྟུང་བ་བཤགས་པ་རྣམས། །ཕན་ཚུན་དུ་ནི་རང་གི་སྐྱོན། །གང་
ཕྱིར་སྒྲོགས་པར་མ་ནུས་ན། །ལྟུང་བའི་ཐེ་ཚོམ་ཚུལ་འདི་ལ། །དགེ་སློང་མས་ནི་གོ་བྱའི་
ཕྱིར། །དྲིའོ་བླ་མའི་འདུ་ཤེས་ཀྱིས། །དགེ་སློང་ལ་ནི་ཕྱོགས་གཞན་དུའོ། །གང་ཚེ་དགེ་སློང་
མ་གང་ཞིག །དགེ་སློང་གནས་སུ་འཇུག་ཚེ་དྲི། །ནང་དང་བཅས་པ་མ་ཡིན་ན། །ཤོག་ཅེས་
དེས་ཀྱང་བརྗོད་པར་བྱ། །མདོ་སྡེ་ཆོས་མངོན་འདུལ་བ་དང་། །རྒྱུ་སྐར་དང་ནི་ཉིན་ཞག་
ཤེས། །དགོན་པའི་ཕན་ཡོན་འདོད་པ་རྣམས། །གྲོང་ནས་རྒྱང་གྲགས་གནས་པར་བྱ། །
ནགས་ཁྲོད་དབེན་པར་འདུག་པ་ལ། །ངེས་པར་ཆོམ་རྐུན་དགའ་སྐྱེད་ཕྱིར། །འབྲུ་མར་ལ་
སོགས་ཉེར་མཁོའི་སྣོད། །མཁས་པས་ཉེ་བར་གཞག་པར་བྱ། །ཚུལ་ལྡན་སྔར་ནི་བཟོ་ཤེས་
ཀྱིས། །རང་གི་བཟོ་ཆ་སྤང་བར་བྱ། །སྔོན་ནི་སྨན་པ་འབྲེག་མཁན་ན། །འཆང་བར་བྱེད་ལ་
བཀག་པ་མེད། །ཕོངས་པའི་ཚེ་ཡང་དགེ་སློང་གིས། །བརྩོན་ལ་དགའ་བ་དོར་མི་བྱ། །རབ་
བྱུང་བརྩོན་འགྲུས་ངོ་བོ་ཉིད། །དེ་སྤངས་འགལ་ཚབས་ཅན་དུ་འགྱུར། །བརྩོན་འགྲུས་ཅན་
དང་སྤྱོད་བཅས་གང་། །ཡང་དག་རྗེས་སུ་བསྟན་པར་བྱ། །དེ་མེད་དེ་ལ་ལྟ་བ་དང་། །དད་
དང་སྒོམ་པ་ཡོད་མ་ཡིན། །མན་ངག་དང་ནི་བྲལ་བའི་སེམས། །བསམ་གཏན་ལ་ནི་སྦྱར་མི་
བྱ། །དེ་སྦྱར་འཁྲུལ་པ་ཉིད་གནས་འགྱུར། །བསམ་གཏན་གང་ཡིན་རྙེད་པར་དཀའ། །
-357



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནས་ཁང་གོས་དང་མལ་སྟན་སོགས། །དྲི་ཞིམ་སྤོས་ཀྱིས་བདུག་པ་དང་། །མེ་ཏོག་དྲི་ཞིམ་
བསམ་གཏན་དག །བྱེད་ནའོ་འདི་ལས་གཞན་དུ་མིན། །ལག་གི་བླ་ཡིས་ཤིང་དག་གི །
མཚོན་གྱི་ལས་ལ་སོགས་པ་ཡང་། །ཤིང་དྲུང་ལ་སོགས་མི་མཁོ་བ། །དེ་ཡིས་བྱིན་ན་ཉེས་པ་
མེད། །རབ་ཞི་ཀུན་སྤྱོད་ལ་མཁས་པ། །སྤྱོད་ཡུལ་གྱུར་ན་འབད་པ་ཡིས། །དེ་ནི་ལྷན་ཅིག་
གནས་པར་བཟུང་། །མ་བརྟགས་པར་ནི་མ་ཡིན་ནོ། །གལ་ཏེ་ཆུ་དང་མེ་ནང་སོགས། །བུད་
མེད་གང་དག་འཆི་འགྱུར་ན། །དགེ་སློང་སྙིང་རྗེ་ལྡན་པ་ཡིས། །དེ་འདོན་བྱེད་ལ་ཉེས་པ་
མེད། །གཟུགས་བརྙན་རྣམས་ཀྱི་བཟོ་དག་ནི། །ཤེས་པས་གང་དེ་འདོད་པ་ན། །སྡོམ་ཅན་
གྱིས་ནི་བྱ་བ་སྟེ། །འཇིག་རྟེན་སེམས་ནི་བསྲུང་ཕྱིར་རོ། །མཁར་གྱི་སྒོ་དང་དེ་བཞིན་དུ། ཁང་
བཟངས་དང་ནི་ཁང་བཟངས་སྒོར། །བུད་མེད་རྣམས་དང་ལྷན་ཅིག་ཏུ། །འདུག་དང་གཏམ་
སོགས་མི་བྱའོ། །དེ་ཕྱིར་གཟུགས་སོགས་རྣམ་ལྔ་ཡི། །འདོད་ཡོན་རྟག་ཏུ་སྤངས་ནས་ཀྱང་།།
རྒྱུན་དུ་དྲན་པ་ཉེར་བཞག་གི །རྣལ་འབྱོར་རྣམས་ནི་ཡང་དག་བསྒོམ། །གང་ཕྱིར་ལམ་འདི་
འདས་པ་ཡི། །སངས་རྒྱས་ཕན་བཞེད་ཀུན་གྱི་སྟེ། །སངས་རྒྱས་རང་སངས་རྒྱས་རྣམས་
དང་། །ཉན་ཐོས་རྣམས་ཀྱི་སྔོན་འགྲོ་ཡིན། །བླ་མ་ལེགས་པར་རྣམ་བརྟགས་ནས། །གནས་
ནི་ཆོ་ག་བཞིན་དུ་བཟུང་། །བླ་མས་ཀྱང་ནི་ཡོངས་བརྟགས་པའི། །གནས་པ་ཡོངས་སུ་
གཟུང་བར་བྱ། །ཕན་ཚུན་སྐྱོན་དང་བཅས་པ་ཡིས། །ངེས་པར་འགལ་ཚབས་ཅན་དུ་འགྱུར།།
གང་གི་གཉི་ག་དག་ཀྱང་ནི། །ཕན་ཚུན་འདི་ལྟར་ཡོངས་སུ་བརྟག །ཁྲིམས་ལྡན་ནད་གཡོག་
བྱེད་པ་དང་། །ཆོས་དང་ཟང་ཟིང་སེར་སྣ་མེད། །དུས་སུ་འདོམས་པའི་བླ་མ་ནི། །བླ་མའི་
ཡོན་ཏན་ཡང་དག་ལྡན། །གནས་པའི་ཚུལ་ལྡན་ཤེས་རབ་ཅན། །དུལ་ཞིང་བཟོད་དང་ལྡན་
པ་དང༌། །བླ་མ་ལ་ནི་རྟག་ཏུ་གུས། །བསམ་གཏན་ཀློག་པའི་ལས་དང་ལྡན། །ཕྱག་མི་བྱེད་
དང་རང་དབང་ཅན། །མཁན་པོ་དང་ཡང་ཕྲད་པ་ལས། །རྗེས་སུ་བསྟན་པ་མི་སློབ་ཅིང་། །དེ་
-358



འདུལ་བ་མེ་ཏོག་ཕྲེང་རྒྱུས།
བཞིན་མི་མཐུན་ཕྱོགས་ལ་བརྟེན། །འདི་དག་ལ་ནི་གཞན་དེས་ཀྱང་། །གནས་ཀྱི་ལྟོས་པ་
མེད་པ་ཡིན། །འདི་ནི་ངན་པར་ཤེས་བྱས་ཏེ། །སླར་ཡང་གཞན་ནི་ཡང་དག་གཟུང་། །གཉི་
གས་ལྟོས་པ་སྤངས་པ་ལ། །གནས་ནི་འཇིག་པར་བརྗོད་པ་ཡིན། །གཅིག་གིས་ཀྱང་ནི་ལྟོས་
བཅས་ན། །སླར་ཡང་གཞན་ནི་མི་གཟུང་ངོ་། །གང་དུ་དགོས་པས་འགྲོ་བ་ན། །སླར་ཡང་
ཕྱིར་འོང་འདོད་པ་ཡིས། །གནས་དེ་ལ་ནི་གོ་བྱས་ཏེ། །སྔ་མ་ཉིད་ལས་གཞན་མི་བཙལ། །
གནས་མེད་དག་གི་ཞག་ལྔའི་བར། །ཚོགས་ཀྱི་རྙེད་པ་དབང་བ་ཡིན། །གང་ཕྱིར་གནས་ཀྱང་
དེ་ཙམ་ལས། །ལྷག་པ་རུང་བ་མ་ཡིན་ནོ། །སྡོམ་བརྩོན་གྱིས་ནི་དགེ་སློང་དག །དགེ་འདུན་
གཙུག་ལག་ཁང་དག་ལས། །མི་དབྱུང་ཆད་པས་གཅད་བྱ་སྟེ། །དགེ་སློང་གནས་ཁང་མངའ་
བདག་ཡིན། །གནས་ནི་བཟློག་པར་བྱ་བ་དང་། །ཀློག་དང་གདམས་ངག་ལོངས་སྤྱོད་དང༌།།
ཡང་དག་སྨྲ་བ་དགག་པ་སྟེ། །ཆད་པ་རྣམ་པ་ལྔ་ཞེས་བརྗོད། །ཅི་སྟེ་ཆད་པ་བཟོད་ཉིད་ན། །
དེ་ལ་རྗེས་སུ་གནང་བར་འོས། །མི་འོས་པ་ནི་གཉི་ག་ལ། །དེ་བྱེད་ན་ནི་འགལ་ཚབས་ཅན།།
མ་དད་ལེ་ལོ་ཅན་དག་དང༌། །གདུག་སེམས་ཅན་དང་ཚིག་ངན་ཅན། །སྡིག་པའི་གྲོགས་དང་
མ་གུས་པའི། །བཟོད་པ་བླང་བར་མི་བྱའོ། །མཐང་གོས་དང་བཅས་བླ་གོས་བསྐོན། །ཆུ་
ཚགས་སྣོད་དང་ཡང་དག་བཅས། །བླ་མས་ལེགས་པར་ཡོངས་བརྟགས་ཏེ། །དགེ་ཚུལ་ཡང་སྟེ
ནི་བསྐྲད་པར་བྱ། །གཞོན་པ་ལ་འོས་ཡོ་བྱད་དྲུག །དགེ་ཚུལ་དེ་ལ་བྱིན་ནས་སུ། །བླ་མས་
བསྐྲད་པར་བྱ་བ་སྟེ། །མིན་ན་བཟོད་པ་བྱ་བར་འོས། །ངེས་པར་དེ་ནི་གནས་མེད་པར། །
ཞག་གཅིག་ཀྱང་ནི་འདུག་མི་བྱ། །གཞན་དུ་ལོ་ལྔ་ལོན་གྱུར་ཅིང་། །འདུལ་བའི་དོན་རིག་
ལམ་དུའོ། །གཙུག་ལག་ཁང་གཞན་ཕྱིན་ན་ནི། །དེ་ཡི་ཞག་ལྔ་ཡིས་ཀྱང་ནི། །གནས་ཀྱི་
སློབ་དཔོན་བཙལ་བྱ་སྟེ། །དེ་མེད་པར་ནི་འདུག་མི་བྱ། །ཡན་ལག་དྲིལ་དང་མཚོན་སོགས་
ཀྱི། །ལས་ཀྱི་ཆོ་ག་ཇི་བཞིན་དུ། །བླ་མ་རྣམས་ཀྱི་བྱ་བ་སྟེ། །གནས་པ་རྣམས་ཀྱི་ཆོས་ཉིད་
-359



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དོ། །བླ་མ་ཡོན་ཏན་ཤེས་པས་ཀྱང་། །རང་གི་བྱ་བ་ཤེས་བྱ་སྟེ། །བླ་མ་དང་ནི་སློབ་མས་
ཀྱང༌། །རྟག་ཏུ་ཡོངས་སུ་བསྲུང་བྱ་ཡིན། །ཀློག་པ་ཡི་ནི་སློབ་དཔོན་ལའང་། །མཁས་པས་ཉེ
གནས་བྱ་བ་སྟེ། །ཀུན་སྤྱོད་ཁྱད་པར་འཕགས་པ་ཀུན། །གནས་ཀྱི་སློབ་དཔོན་དག་ལ་བྱ། །
ཀློག་པ་མེད་པར་མི་གནས་ཤིང་། །གནས་མེད་པར་ཡང་མ་ཡིན་ཏེ། །དེ་ལྟའང་གནས་ཀྱི་
སློབ་དཔོན་ལ། །སེམས་ནི་རྟག་ཏུ་ཞེན་པར་བྱ། །སྡེ་སྣོད་གསུམ་ཤེས་ཉོན་མོངས་ཟད། །ལོ་
བཅུ་ལོན་པ་མ་ཡིན་ན། །སྟོན་པའི་བཀའ་ནི་མདུན་བྱས་ནས། །དེས་ཀྱང་གནས་ནི་གཟུང་
བར་བྱ། །ཟླ་བ་ཕྱེད་དང་དེ་ཕྱེད་ལ། །བརྩོན་པས་ཉིན་རེ་ལན་གསུམ་དུ། །རིང་དང་ཉེ་བར་
གནས་པ་ཡི། །གནས་སྟེར་བ་ལ་ཕྱག་བྱའོ། །གང་ཞིག་དཔག་ཚད་ཕྱེད་དང་གསུམ། །
གནས་པས་ཟླ་བ་ཕྱེད་ན་སྟེ། །དེ་ཕྱེད་དེ་ཕྱེད་གནས་པ་ཡི། །ལན་གསུམ་དེར་གནས་ཉིད་
ཀྱིས་སོ། །གལ་ཏེ་དབྱར་ནི་ཕྱི་མ་ལ། །བླ་མ་དུས་ལས་འདས་གྱུར་ན། །སོ་སོའི་རྟེན་གྱིས་
ཕན་ཚུན་དུ། །བལྟས་ཏེ་ཡང་ནི་གནས་པར་བྱ། །དབྱར་ནི་གནས་པར་གྱུར་པ་ན། །གལ་ཏེ་
རྒན་པོ་མ་རྙེད་ན། །གནས་ན་གཉིས་པ་མེད་པའི་ཕྱིར། །དེར་ནི་གསོ་སྦྱོང་མི་བྱའོ། །སྡིག་
པའི་སྨན་གྱི་གསོ་སྦྱོང་ནི། །དགག་དབྱེ་བྱས་ནས་ཡང་ནི་བྱ། །གསོ་སྦྱོང་དག་པའི་ཆེད་དུ་སྟེ།།
དགག་དབྱེའི་ལས་ཀྱང་དེ་དག་ཉིད། །ཕན་ཚུན་གདམས་པའི་དོན་དུ་ནི། །དགག་དབྱེ་རྗེས་
སུ་གནང་བ་ཡིན། །གསོ་སྦྱོང་ཟླ་ཕྱེད་རེ་རེ་ཡི། །སྡིག་རྣམས་ཡོངས་སུ་དག་ཕྱིར་རོ། །གློ་བུར་
ལྷག་དང་གཉུག་མར་གནས། །མཉམ་མམ་ལྷག་པ་ཡིན་ན་ཡང་། །རྗེས་སུ་བཟླས་པའི་གསོ་
སྦྱོང་བྱ། ཁ་བ་སོ་ག་དབྱར་རྣམས་ཀྱི། །ཟླ་བ་གཉིས་དང་བཞི་ཡི་ནི། །མར་ངོ་ལ་ནི་བཅུ་བཞི
པའི། །གསོ་སྦྱོང་སྡོམ་བརྩོན་དག་གིས་བྱ། །ས་ག་དང་ནི་ཆུ་སྟོད་དང༌། །དེ་བཞིན་ཁྲུམས་
སྨད་སྨིན་དྲུག་དང་། །རྒྱལ་དང་དབོ་ཞེས་བྱ་བ་ཉིད། །དྲུག་པོའི་མར་ངོ་བཅུ་བཞིར་བརྗོད། །
དེ་བཞིན་དེ་ལས་གཞན་དག་ནི། །བཅོ་བརྒྱད་བཅོ་ལྔ་པར་ནི་འདོད། །གློ་བུར་ལྷག་པ་མང་
-360



འདུལ་བ་མེ་ཏོག་ཕྲེང་རྒྱུས།
：གྱུར་ཅིང་། །ཅིག་ཤོས་དག་ནི་ཉུང་བ་ན། །གློ་བུར་ལྷག་པའི་ཡོན་ཏན་ཅན། །དེ་དག་འདོད་
པས་གསོ་སྦྱོང་བྱ། །དགེ་འདུན་ཐམས་ཅད་ལྟུང་བཅས་ན། །དགེ་སློང་འདུལ་བ་ཤེས་པ་
ཡིས། །དགའ་གཅུགས་ཀྱིས་ལེགས་གོ་བྱས་ནས། །རབ་ཏུ་འབད་པས་རིམ་པ་བཞིན། །
ཚངས་པ་མཚུངས་སྤྱོད་མངོན་སུམ་དུ། །ཇི་བཞིན་ཡང་དག་མཐོལ་བཤགས་བྱ། །དེ་ལ་
བལྟས་ནས་གཞན་དག་ཀྱང་། །དེ་བཞིན་མཁས་པས་བྱེད་དུ་གཞུག །མཚམས་ཀྱི་ཐ་མ་
མནན་ནས་སམ། །ལ་ལར་ཡང་ནི་དཀྱིལ་འཁོར་བྱ། །དེ་བཞིན་ལས་ནི་ཐམས་ཅད་ལ། །
མཚམས་ནི་བཅད་པར་རུང་བ་ཡིན། །དགེ་འདུན་ཚོགས་པ་མེད་གྱུར་ན། །གང་ཟག་གཅིག་
གི་མདུན་ཉིད་དུ། །བྱིན་གྱིས་བརླབ་པོ་དེ་ཡང་ནི། །མེད་ན་རང་གི་སེམས་ཀྱིས་བརྗོད། །དེ་
ལྟར་བྱིན་གྱིས་བརླབས་པ་ནི། །བརྟུལ་ཞུགས་ཅན་གྱི་ལྷུང་བཟེད་དང༌། །ཆོས་གོས་འགྱུར་
རོ་སེམས་ཀྱིས་ཀྱང་། །དེ་བཞིན་མགྲོན་དུ་བོས་པ་ཡང་། །གང་གི་འཁོར་ནི་འདུལ་བ་ཡི། །
ཆོ་ག་ལ་ནི་མཁས་ཡོད་ན། །དེ་ལ་གཏད་ནས་ཀྱང་ནི་གནས། །བྱིན་གྱིས་བརླབས་པའམ་ཅི་
འདོད་པ། །བསླབ་ལ་གུས་ཤིང་འཇིགས་བཅས་ལ། །ལྟུང་བ་བརྟགས་པའང་དེ་དང་འདྲ། །
དགག་དབྱེ་དེ་ལྟར་ཤེས་བྱ་སྟེ། །དེ་ཡང་ལྔ་ཡི་ཚོགས་ཀྱིས་སོ། །མཐུན་པར་བསམས་པ་
བཟང་པོ་ཡིས། །དགག་དབྱེ་བྱ་བ་ཁོ་ན་སྟེ། །དགའ་བས་ཚངས་པ་མཚུངས་སྤྱོད་པ། །
གཞན་ལ་སོ་སོར་གུས་པས་སོ། །ཉིན་ཞག་བདུན་ནམ་བརྒྱད་དང་ནི། །བཅུ་རྣམས་ཀྱིས་ནི་
དགག་དབྱེ་དག །བྱེད་པ་ན་ནི་འཁོན་ཅན་རྣམས། །རབ་ཏུ་འབད་པས་སྦྱང་བར་བྱ། །ལས་
ཀྱི་ཕྱིར་ནི་དཀྱིལ་འཁོར་པ། །བྱའོ་མཐའ་མཚམས་བཀྲོལ་ནས་ཀྱང་། །མཚམས་གཅིག་ཏུ་
ནི་མ་འདྲེས་པས། །ཚོགས་ཀྱི་ལས་ནི་བྱ་བར་བརྗོད། །ཉི་ཤུ་ཡང་ན་བཅུའམ་ལྔ། །དགེ་སློང་
བཞི་ཞེས་བྱ་བ་རྣམས། །ཚོགས་ཀྱི་ཕྲིན་ལས་འདི་ལྟ་སྟེ། །འདི་དག་ཚོགས་ཞེས་བྱ་བར་
གྲགས། །དགེ་འདུན་ཁ་སྐོང་སངས་རྒྱས་ཀྱིས། །བྱ་བའི་ལས་ནི་འགའ་ཡང་མེད། །སངས་
-361



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རྒྱས་དཀོན་མཆོག་དགེ་འདུན་ལས། །ཐ་དད་དེ་ཡི་ལས་དེའི་མིན། །ཉི་ཤུ་ཡིས་ནི་དབྱུང་བ་
སྟེ། །བཅུ་ཡི་ཚོགས་ཀྱིས་བསྙེན་པར་རྫོགས། །ལྔ་རྣམས་ཀྱིས་ནི་དགག་དབྱེ་སྟེ། །བཞི་པོ་
རྣམས་ཀྱིས་གསོ་སྦྱོང་ངོ༌། །བརྗོད་པ་ལ་སོགས་ཆོ་ག་བཞིན། །ལས་ནི་གང་དུ་བྱེད་པ་དེ།།
གནས་ཞེས་བྱ་བར་བརྗོད་པ་སྟེ། །བཟློག་པ་ལ་ནི་གནས་མི་བརྟག །ཆོས་སྨྲ་བ་ནི་ངག་ཉིད་
དེ། །དགེ་སློང་མི་སྨྲའི་ཡི་དམ་བཀག །འདི་ནི་མུ་སྟེགས་སྐྱེ་བོ་དག །བླུན་པོ་སྒྲུབ་པ་སྤང་
ཕྱིར་རོ། །མཐོང་དང་ཐོས་དང་དོགས་པ་ཡིས། །དངོས་པོ་ཀུན་གྱི་བྱ་བ་སྟེ། །དབྱར་གནས་
པ་ན་བརྟུལ་ཞུགས་ཅན། །གནས་གསུམ་གྱིས་ནི་དགག་དབྱེ་བྱ། །བར་ཆད་མ་གཏོགས་
གང་དུ་ཡང་། །དགག་དབྱེ་མ་བྱས་མི་འགྲོ་སྟེ། །མེ་སོགས་བར་ཆད་བྱུང་བ་ན། །རྒྱ་མཚོ་ཡང་
ནི་བརྒལ་བར་བྱ། །གླག་ཚོལ་ཕུང་ཁྲོལ་ཆོམ་རྐུན་དང་། །རྒྱལ་པོ་མི་ཡི་བླ་མ་རྣམས། །འདི་
དག་གུས་པས་ཉན་ན་ནི། །འདུལ་བ་མི་བཤད་མི་བྱའོ། །དད་པ་ཅན་ནི་ནོར་མེད་དང་། །
དད་ཆུང་རྣམས་ལ་དེ་ཡོད་པ། །རབ་ཏུ་མཉན་ཕྱིར་འབད་པ་ལ། །བཤད་པར་བྱའོ་ལྟུང་བ་
མེད། །མདོ་སྡེ་ལ་སོགས་མཁས་པ་རྣམས། །གཞག་པར་བྱ་བ་རབ་ཏུ་གྲགས། །དེ་དག་ལས་
ལ་མི་བསྐོ་སྟེ། །འདི་ཉིད་དེ་དག་ཉིད་ཀྱི་ལས། །མདོ་སྡེ་ཆོས་མངོན་འདུལ་བ་རྣམས། །
འཛིན་དང་ཚོགས་ལ་ཀློག་པ་དང་། །ནད་པ་ཚོགས་ཀྱི་རྒན་པོ་སྟེ། །དྲུག་པོ་དག་ལས་མི་བྱེད་
པའོ། །དགེ་སློང་མདོ་སོགས་མཁས་པ་ལ། །ལམ་ཕྱེད་འོངས་པ་ཐོས་པ་ན། །ཇི་སྲིད་དཔག་
ཚད་ཕྱེད་དང་གསུམ། །བ་དན་བསྒྲེང་སོགས་སྔོན་འགྲོ་བས། །གཎྜི་བརྡུངས་ཏེ་དགེ་འདུན་
གྱིས། །རང་གི་ནུས་སྦྱར་བསུ་བར་བྱ། །འོངས་ནས་དགའ་བས་རྙེད་པ་ཡང༌། །དེར་དབུལ་
ཚོགས་ཀྱིས་ཀྱང་ནི་ཐོབ། །གནས་ཁང་འདུག་སྟན་མལ་སྟན་རྣམས། །དེ་དག་གུས་པས་རྟག་
ཏུ་དབུལ། །ཉེ་གནས་ལ་ཡང་ལས་སུ་བསྐོ། །མི་དབབ་པར་ནི་རབ་ཏུ་བཤད། །བསླབ་པ་
འཆའ་བ་བདེར་གཤེགས་ཏེ། །སྐྱོད་པ་ལ་ནི་དགེ་འདུན་དབང་། །དགེ་འདུན་གྱིས་ནི་ཁྲོས་པ་
-362



འདུལ་བ་མེ་ཏོག་ཕྲེང་རྒྱུས།
ཡིས། །རབ་བྱུང་བསླབ་པ་མི་བཅའོ། །དགེ་འདུན་བསམ་པ་ཐ་དད་པས། །བྱས་ན་ཡང་ནི་
མ་བྱས་ཡིན། །གཉིས་མེད་གསུངས་པའི་བསླབ་པ་ནི། །སུས་ཀྱང་གཞན་དུ་བྱ་མི་ནུས། །གྲོ་
ཞུན་༦ཟླ་བའི་ཚེས་གཅིག་༡༦ནས། །སྔ་མའི་དབྱར་དེ་གཙོ་བོ་ཡིན། །དེ་ཉིད་ཁྲུམས་སྟོད་
༧ཟླ་བ་ཡི། །ཚེས་གཅིག་ནས་ནི་ཕྱི་མར་གྲགས། །ཟླ་གསུམ་དབྱར་ནི་འགྲོ་བ་ཡི། །སྤྱོད་པ་
དགེ་སློང་རྣམས་ཀྱིས་སྤང་། །བྱ་རྣམས་ཀྱིས་ཀྱང་རང་གི་གནས། །དབྱར་གྱི་དུས་སུ་མི་སྤོང་
ངོ༌། །ཆུ་སྟོད་ཅན་གྱི་ཟླ་ཕྱེད་ནས། །ཀུན་ནས་ཉེ་ཕྱིར་འབད་པ་ཡིས། །གཙུག་ལག་ཁང་
རྣམས་སྐྱོང་བའི་ལས། །བྱི་དོར་ལ་སོགས་བྱ་བ་ཡིན། །བཅོ་ལྔ་ལ་ནི་མ་ལུས་པ། །འདུས་
ནས་ཀྱང་ནི་གནས་མལ་དག །དེ་སྟོབས་པ་ནི་ལེགས་བརྟགས་ནས། །སྤྲོ་བར་བྱས་ཏེ་ཀུན་
ནས་བསྐོ། །འདུན་དང་ཞེ་སྡང་འཇིགས་རྨོངས་པ། །སྐྱོན་རྣམས་རིང་དུ་སྤངས་ནས་ནི། །
གང་ཞིག་བསྟབས་དང་མ་བསྟབས་པ། །མ་ལུས་པ་ནི་ཤེས་པ་བཟུང་། །དེ་ནས་གཙུག་ལག་
ཁང་སྐྱོང་གིས། ཁྲིམས་སུ་བྱ་བར་རབ་ཏུ་བསྒྲགས། །མཁས་པ་ཡིས་ནི་བདེ་བ་ལ། །རེག་
པར་གནས་པའི་ཆེད་དུ་བྱ། །གང་ཞིག་སྤྲོ་བ་གཞི་མེད་པ། །བཞད་གད་རྩོད་པ་མ་ཡིན་ནོ། །སྤྲོ
གནས་འདི་དག་ཏུ་བྲིམས་པ་ཡི། །ཚུལ་ཤིང་དག་ནི་ལོངས་ཞེས་སོ། །གསོལ་བ་འབའ་ཞིག་
བྱ་བ་སྟེ། །དེ་རིང་ཚེས་ནི་བཅོ་ལྔ་ལ། །དབྱར་གནས་པ་ཡི་ཆེད་དུ་ནི། །ཚོགས་ཀྱི་ཚུལ་ཤིང་
བླང་དུ་གསོལ། །དེ་ནས་རྒན་རིམ་ཇི་བཞིན་དུ། །ཚུལ་ཤིང་བྲིམས་པའི་རྗེས་ལ་ནི། །
གནས་ཁང་ལ་སོགས་ཅི་རིགས་པར། །སྦྱིན་ནོ་གནས་མལ་དག་ཀྱང་ངོ༌། །དབྱར་ནི་ཉེ་བའི་
དུས་ན་ཡང་། །དགེ་སློང་གིས་ནི་འབད་པས་བརྟག །གནས་དང་སྤྱོད་ཡུལ་ཉིད་ཀྱང་སྟེ། །
ཡོན་ཏན་གྲུབ་པར་འདོད་པས་སོ། །གནས་ཁང་ན་ནི་མཁས་པ་ཡིས། །ཚངས་པར་མཚུངས
པར་སྤྱོད་པ་དང་། །ཡོན་ཏན་ཅན་དང་ཐོས་པ་འཛིན། །སྙིང་རྗེ་ཅན་ཡིད་དེར་མངོན་ནས། །
ཐོག་མར་ལྟུང་བ་མི་འབྱིན་ཅིང་། །བྱུང་བ་སླར་ཡང་འཆོས་བྱེད་པ། །དེ་ལ་སོགས་པའི་རྣམ་
-363



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་ཡིས། །གནས་ནི་ཡོངས་སུ་བརྟག་པར་བྱ། །སྨན་དང་བསོད་སྙོམས་དག་ཀྱང་ནི། །གང་
དུ་སྙིང་ལས་ཆུང་ངུས་རྙེད། །སྨད་འཚོང་ཚོགས་ཀྱིས་གང་བ་དག །མ་ཡིན་དེར་ནི་སྤྱོད་ཡུལ་
དག །སྟེང་གཡོགས་ཅན་གནས་དགེ་སློང་གི །མདུན་དུ་དགེ་སློང་ཙོག་པུར་འདུག །འདི་ལ་
དབྱར་གནས་ཐོབ་བྱའི་ཕྱིར། །ཇི་ལྟ་དེ་ལྟར་ངེས་པར་བརྗོད། །སྦྱིན་བདག་དང་ནི་ཉེ་གནས་
གྲོང་། །ཞལ་ཏ་བ་དང་ནད་གཡོག་སྨོས། །བདག་མིང་འདི་ཞེས་བགྱི་བ་ཡིས། །ཟླ་གསུམ་
དབྱར་གནས་སྔ་མའམ། །ཕྱི་མ་འདི་ལ་གནས་བགྱིད་དེ། །རལ་དང་གྲུམ་པ་བཅོས་པའི་
ཕྱིར། །འདི་ཉིད་བདག་གི་དབྱར་ཡིན་ཏེ། །ཕྱི་རོལ་དབྱར་གནས་མ་ཡིན་ནོ། །དེ་ལྟར་དབྱར་
ནི་གནས་པ་དང་། །དེ་ནས་ཕྱི་རོལ་གཞན་དུ་གནས། །ཉེས་བྱས་ཚ་སྒོ་ཅན་གྱི་ཆུ། །ངན་སོང་
ཐུར་འབབ་མི་བརྒལ་ལོ། །དགེ་སློང་གཅིག་གི་མདུན་སོང་ལ། །ཞག་བདུན་ཡང་དག་བྱིན་
གྱིས་བརླབ། །དགོས་པའི་ཆེད་དུ་མདུན་དུ་འདིར། །མི་འདུག་ཀྱང་ནི་ཉེས་པ་མེད། །ཀུན་
དགའ་ར་བ་ལ་སོགས་བཞིའི། །གཞི་ནི་ཉེ་བར་དགོད་པ་དང་། །མཆོད་རྟེན་མཆོད་དང་
ཚོགས་སྟོན་མོ། །ཆད་པའི་ལས་བྱིན་གྲོགས་ཉིད་དང་། །དགེ་འདུན་ལྷག་མ་དབྱུང་བ་སྟེ། །
དགེ་སློང་དགོས་པ་འདི་དག་གིས། །ཞག་བདུན་བྱིན་གྱིས་བརླབས་ནས་ནི། །ཐེ་ཚོམ་མེད་
པར་འགྲོ་བར་བྱ། །འདི་དག་ལས་ཀྱང་དགེ་སློང་མའི། །བྱ་བ་སླར་ཡང་ལྷག་མ་ཡིན། །ལྕི་
བའི་ཆོས་ཉིད་ལྡན་པ་ཡིས། །དེ་ལས་དབྱུང་བ་མངོན་འདོད་པས། །དགེ་ཚུལ་ལས་ནི་ལྷག་
པ་ཡི། །དགེ་སློང་སྡོམ་པ་འདོད་པ་དང་། །ཆོས་དང་རྗེས་ཆོས་སློབ་པའི་ཕྱིར། །དགེ་ཚུལ་མ་
ལས་དགེ་སློབ་མ། །ལྷག་པའི་བསླབ་པ་ལ་སློབ་སྟེ། །བསྙེན་པར་རྫོགས་པ་ཐོབ་ཕྱིར་དུ། །
ཚངས་སྤྱོད་ཉེར་གནས་འཛིན་ཕྱིར་རོ། །དགེ་སློང་མ་ཡིས་བྱེད་པ་དང༌། །ཡང་ན་གསོལ་བ་
ལ་སོགས་ལས། །གསང་སྟེ་སྟོན་པ་ཉིད་དང་ནི། །གང་ཕྱིར་མི་འདོད་མ་ཡིན་ན། །གཉི་གའི་
ཚོགས་ལ་བསྙེན་རྫོགས་ནི། ཁྱིམ་པ་དག་གི་ཁྱིམ་སོང་ལ། །གལ་ཏེ་ཡོད་ན་སྔ་མ་ལས། །པ
-364



འདུལ་བ་མེ་ཏོག་ཕྲེང་རྒྱུས།
ཚོལྷག་པར་བུ་དང་བུ་མོ་རྣམས། །བག་མ་གཏོང་ལེན་ལ་སོགས་དང་། །ཕ་མ་དཀོན་མཆོག་
གསུམ་དང་ནི། །སློབ་དཔོན་ལ་སོགས་དགོས་སྒྲུབ་ལ། །ཞག་བདུན་བརླབས་སམ་ལྷག་
པར་རུང་། །མཚན་མོ་ཉི་ཤུ་སུམ་ཅུའམ། །ཉིན་ཞག་བཞི་བཅུ་ཡང་ནི་རུང་། །ཚོགས་ལ་ཞུས
ནས་འགྲོ་བྱ་སྟེ། །ཡུལ་གྱི་དགོས་པ་སྒྲུབ་ཕྱིར་རོ། །དགོས་པ་ཁྱད་པར་འཕགས་པ་ནི། །རྣམ
པར་ཤེས་ཏེ་ཞུས་ནས་ཀྱང་། །གསོལ་བ་གཅིག་ནི་སྔོན་འགྲོ་བའི། །བརྗོད་པ་འདི་ལ་ཚོགས་
ཀྱིས་སྦྱིན། །བསོད་སྙོམས་ཀྱིས་ནི་ཕོངས་པའམ། །སྨན་ཡང་རྙེད་པར་དཀའ་བ་དང༌། །ཉེ་
གནས་འགའ་ཡང་མེད་པ་ན། །དབྱར་ནི་དྲལ་ཡང་ཉེས་པ་མེད། །དེ་བཞིན་མི་རུང་སྒྲུབ་པ་
ཡིས། །ཚངས་སྤྱོད་ཉམས་པར་བྱེད་པ་སྟེ། །ཉེ་དུ་མ་ཡིན་བུད་མེད་དམ། །རྒྱལ་པོས་མགྲོན་
དུ་གཉེར་ནའོ། །དེ་བཞིན་མ་ནིང་ལ་སོགས་ཞེས། །རང་གི་གནས་སུ་བུད་མེད་འགའ། །
ཆགས་སྐྱེས་དེ་ནི་བཟློག་དཀའ་ན། །གནས་གཞན་ཡང་དག་བསྟེན་པར་བྱ། །རྒྱལ་པོ་རྐུན་
མ་སྦྲུལ་གདུག་དང་། །མི་དང་མེ་དང་མི་མིན་དང་། །ཆུ་ཡི་འཇིགས་པས་དགེ་སློང་དག །
སོང་བ་ན་ཡང་ཉེས་པ་མེད། །གང་དུ་སྡིག་པའི་བློ་ཅན་གྱིས། །དགེ་སློང་དགེ་འདུན་འབྱེད་པ་
རྩོམ། །དེ་ཐོས་ཕྲད་པས་འཇིགས་པ་ཡིས། །གལ་ཏེ་སོང་ཡང་ཉེས་པ་མེད། །འཇིགས་པ་སྣ་
ཚོགས་གཞན་དག་ཀྱང་། །འཇམ་པོས་བཟློག་ཕྱིར་འགྲོ་བྱ་སྟེ། །མ་སོང་འགལ་ཚབས་ཅན་
དུ་འགྱུར། །དེས་དབྱར་དྲལ་ཡང་ཉེས་པ་མེད། །གཙུག་ལག་ཁང་འདིར་འགྲོ་ཞེས་བྱ། །
དབྱར་གྱི་དངོས་པོ་འདིའོ་ཞེས། །བརྗོད་དེ་དགེ་སློང་གོ་བྱས་ནས། །མ་སོང་ན་ནི་ཉེས་བྱས་
ཡིན། །ཞག་བདུན་ཡང་ནི་ལྷག་པར་ནི། །བྱིན་གྱིས་བརླབ་བོ་དགེ་སློང་གང་། །བར་དེར་
འོངས་ཏེ་སོང་བ་ཡང་། །བྱིན་རླབས་དེ་ཉིད་གཞན་ཡོད་མིན། །སྔར་གྱི་བྱིན་རླབས་དེ་ཉིད་
ནི། །རྒྱུན་མི་ཆད་པར་གནས་པ་ལ། །དེ་སྟོང་རྒྱུ་ཡི་ཚོགས་པ་ནི། །དེ་ལས་གཞན་དུ་མི་ནི
འཐོབ་བོ། །མཚམས་བཅིངས་རབ་ཏུ་རྣམ་མང་ལས། །མདོར་བསྡུས་ཚུལ་ནི་རྣམ་པ་བཞི། །
-365



འདི་བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཡང་མདོར་བསྡུས་དབང་བྱས་ནས། །ཕྱོགས་ཙམ་བསྟན་པ་བརྗོད་པར་བྱ། །དཔག་
ཚད་ཕྱེད་དང་གསུམ་པའི་མཚམས། །ཆེན་པོ་དེ་ནི་ཕྱོགས་བཞི་རུ། །ལྗོན་ཤིང་ཆུ་བོ་བྲག་རི་
དང་། །ལམ་ཆེན་སོགས་ཀྱིས་མཚོན་དེ་བཅད། །དགེ་འདུན་ཐམས་ཅད་ཚོགས་པ་ན། །དགེ་
སློང་གཅིག་གིས་གསོལ་བ་བྱ། །དེ་བཞིན་བརྗོད་པ་གཅིག་ལས་ཀྱི། །མཚམས་ནི་རབ་ཏུ་
འགྲུབ་ཕྱིར་ཡིན། །ཤར་ཕྱོགས་མཚམས་ནས་ཚུ་རོལ་དུ། །གནས་མལ་ཉིད་ཀྱི་མཐར་ཐུག་
པར། །གྲོང་དང་དེ་ཡི་ཉེ་འཁོར་དག །སྤངས་ཏེ་མཚམས་ནི་བཅིང་བར་བྱ། །ཆོས་གོས་དག་
དང་མི་འབྲལ་ཕྱིར། །སླར་ཡང་གསོལ་བ་སྔོན་འགྲོ་བའི། །ལས་ཉིད་བྱའོ་ཚུལ་ལྡན་དག །
བདེ་ལ་རེག་པར་གནས་ཕྱིར་རོ། །ཆོས་གོས་གསུམ་པོ་མེད་པར་ཡང་། །སྡོམ་བརྩོན་
མཚམས་འདིར་གནས་རུང་སྟེ། །གྲོང་དང་དེ་ཡི་ཉེ་འཁོར་དག །མ་གཏོགས་གཞན་དུ་ཅི་
བདེར་རོ། །སྔར་གྱི་ཆེན་པོ་མི་མཁོ་ན། །ཆུང་ངུ་ཡང་ནི་བྱ་བ་སྟེ། །གསོལ་དང་བཞི་ཡི་ལས་
ཉིད་ཀྱིས། །ཆེན་པོ་ཉེ་བར་བཀྲོལ་ནས་ནི། །ཆུང་ངུ་བཅིངས་ནས་སྔ་མ་བཞིན། །མཚན་མ་
བརྟན་པོ་རྣམས་ཀྱིས་སོ། །དཀྱིལ་འཁོར་པ་ཞེས་གྲགས་པ་དེར། །ཚོགས་ཀྱི་ལས་ནི་བསྒྲུབ་
པར་བྱ། །སྔར་བཞིན་ཆུང་ངུ་བཅིངས་ནས་ཀྱང་། །དེ་ནས་ཆེན་པོ་བཅིང་བར་བྱ། །གཞན་
ཡང་དེར་ནི་གོ་རིམ་འདི། །མཚམས་བཅིང་བ་ལ་གནང་བ་ཡིན། །དགེ་འདུན་ཐམས་ཅད་ཤི་
སྲིད་དམ། །ཡང་ན་མཚན་ནི་གཞན་འགྱུར་རམ། །བསླབ་པ་ཕུལ་ལམ་མཚམས་ཉིད་ཀྱི། །
ཕྱི་རོལ་སྐྱ་རེངས་ཤར་བ་དང་། །གསོལ་བ་སྔོན་འགྲོའི་ལས་ཀྱིས་ཏེ། །མཚམས་འཇིག་རྒྱུ་ནི་
རྣམ་ལྔའོ། །ལྗོན་ཤིང་གཅིག་གི་ཕྱེད་ཆའམ། །གཉིས་པ་མཚམས་ཀྱི་ཕུར་པ་སྟེ། །ཕུར་
པའམ་ནི་ཤིང་གཅིག་ལ། །ཆ་བཞིར་རྣམ་པར་ཕྱེ་བ་ཡིས། །བཞི་ཆར་དུ་ཡང་ཐོབ་པ་སྟེ། །ལྔ་
པ་ནམ་ཡང་མ་ཡིན་ནོ། །འོག་ཏུ་ཡང་ནི་དཔག་ཚད་དག །ཕྱེད་དང་གསུམ་མོ་སྟེང་དུ་ཡང་། །
རི་ཡི་སྟེང་གི་ཤིང་རྩེའམ། །སྤྱིལ་པོ་ལ་སོགས་པ་ཡི་མཐར། །སྦྱིན་བདག་རྗེས་གཟུང་དོན་གྱི་
-366



འདུལ་བ་མེ་ཏོག་ཕྲེང་རྒྱུས།
ཕྱིར། །སྟོན་པ་ཉིད་ཀྱི་སྐུ་གཟུགས་ལ། །སྣ་ཚོགས་རིན་ཆེན་འོད་འབར་བས། །མཛེས་པའི་
རྒྱན་སྤྱད་རྗེས་སུ་གནང་། །རྣ་རྒྱན་དང་ནི་ལག་གདུབ་དང་། །རྐང་པ་ལ་སོགས་རྒྱན་རྣམས་
ནི། །དགག་གོ་རྨད་བྱུང་འདི་དག་ནི། །ངེས་པར་བུད་མེད་རྒྱན་ཡིན་ན། །སྐྱེས་བུ་སེང་གེ་ཆེན་
པོ་ནི། །རྟག་ཏུ་རྗེས་སུ་འཛིན་མཛད་ལ། །སྨད་འཚོང་གྱོན་པ་ལྟ་བུ་ཡི། །བུད་མེད་གོས་ནི་མི་
རིགས་སོ། །ཏུརྱའི་སྒྲ་ཡིས་འདུག་ཁང་དུ། །ལྟད་མོ་བ་ནི་སོང་བའི་ཚེ། །སྐུ་གཟུགས་དག་ལ་
བརྒྱན་པ་ཡི། །མཆོད་པ་སླར་ཡང་བསྡུ་བར་བྱ། །སྐྱེ་བོ་མང་པོ་འདུས་པའི་ཚེ། །ཅ་ཅོའི་སྒྲ་
ཡིས་གཡེངས་པ་ན། །དུས་ཚོད་བརྡ་ནི་སྤྱད་པའི་ཕྱིར། །རྔའམ་དུང་སོགས་སྦྱར་བྱས་འདོད།།
བཅུའམ་བརྒྱའམ་སྟོང་ཕྲག་ནི། །མདུན་དུ་བྱས་ཏེ་ཉེ་བར་བསྒོ། །རྙེད་པ་བརྟུལ་ཅན་འཆི་
འདོད་དག །བལྟས་ཏེ་དེ་སྐལ་རྣམ་པར་བརྟག །བགོས་ནས་དེ་ནི་ཤི་གྱུར་ན། །དེ་སླར་དགེ་
འདུན་ཐམས་ཅད་ཀྱི། །མ་བགོས་ན་ཡང་དེ་སྐལ་ནི། །གཞན་དེས་རྣམ་པར་བགོ་བར་བྱ། །
སྐལ་དེ་སྦྱིན་བདག་ཁོ་ནའི་སྟེ། །གང་ལ་དེ་ཕུལ་དེ་ཡི་ཡང་། །ཐམས་ཅད་དུ་ནི་མ་གནང་བ།།
དགེ་སློང་རྣམས་ལ་དེ་མི་འོས། །དགེ་སློང་རྣམས་ནི་མགྲོན་བོས་ཤིང་། །དགེ་སློང་མ་ཡང་
མགྲོན་བོས་ན། །མཆོད་སྟོན་ཐ་མ་དེར་ནི་གང་། །རྙེད་པ་རྒན་པའི་མཐར་བཞག་ན། །
གཉིས་ཀས་ཀྱང་ནི་བགོ་བའམ། །ཡང་ན་སྦྱིན་བདག་འདོད་པས་སོ། །ཟང་ཟིང་སྐལ་བ་
མཉམ་པོར་ནི། །ཀུན་ཏུ་སྐྱོབ་པ་ལ་ཡང་ཡིན། །དབྱིག་རྣམས་རྣམ་པར་འགོད་འདོད་ན། །
དགེ་སློབ་མ་ལས་ཆ་གཉིས་ཏེ། །འདི་ལ་བསྙེན་པར་རྫོགས་འདོད་པའི། །དགེ་ཚུལ་ལ་ཡང་
ཅི་རིགས་བརྗོད། །དེ་ལས་གཞན་པའི་དགེ་ཚུལ་མ། །རྣམས་ལ་ཡང་ནི་སུམ་ཆ་འོས། །དགེ་
སློང་དགེ་སློང་མ་རྣམས་ནི། །སྐལ་བ་མཉམ་པར་བགོ་བྱ་ཉིད། །གང་དུ་དགེ་སློང་མང་གྱུར་
ཅིང་། །དགེ་སློང་མ་ཚོགས་ཉུང་ན་ནི། །དེ་ནི་མཉམ་པོར་མི་བགོ་སྟེ། །རྙེད་པ་རེ་རེའི་གྲངས་
ཀྱིས་སོ། །འཇིག་རྟེན་མགོན་པོས་འཇིག་རྟེན་གྱི། །ཡམས་ཀྱི་འཚེ་བ་ཞི་བྱའི་ཕྱིར། །སངས་
-367



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
.རྒྱས་སྐུ་གཟུགས་གྲོང་སོགས་སུ། །སྤྱན་དྲང་བར་ནི་གསུངས་པ་ཡིན། །དེར་ནི་ཆག་ཆག་
བྱུག་པ་དང་། །སྲང་གི་བཞི་མདོར་ས་གཞི་ལ། །སྣ་ཚོགས་མེ་ཏོག་བཀོད་པ་ཡིས། །རབ་ཏུ་
མཛེས་པར་བྱ་བ་ཡིན། །ཙནྡ་ཨ་གར་ག་བུར་གྱི། །བདུག་སྤོས་ཀུན་ནས་དབུལ་བར་བྱ། །
ཕྱོགས་ཀྱི་སྒོ་ནས་དྲི་ཞིམ་དག །དལ་ཞིང་དལ་བའི་རླུང་གིས་བསྐྱོད། །སྒྲ་ཆེན་པ་ཊ་ཧ་དག་
དང༌། །འཁར་རྔ་ཏིང་ཏིང་ཤག་སོགས་སྒྲ། །རྒྱུན་དུ་འབྲུག་སྒྲ་ལྟ་བུ་ཡི། །སྒྲ་ཡི་ཚོགས་རྣམས་
རྗེས་སུ་བསྒྲག །ཡང་ཡང་དལ་བ་མེད་པར་ནི། །ནམ་མཁའི་ཁམས་ནི་གང་བ་ཡི། །གྲངས་
མང་རོལ་ཆ་སྣ་ཚོགས་དང་། །གསལ་པོར་དགའ་སྟོན་ཆེན་པོ་བྱ། །རྒྱལ་མཚན་རྣམས་ནི་
ཚར་དུ་ཡང་། །དངར་རོ་དེ་ཡང་རྣམ་པ་ལྔ། །མཁའ་ལྡིང་སེང་གེ་ཆུ་སྲིན་དང་། ཁྱུ་མཆོག་གླང་
པོ་ཞེས་བྱ་ཉིད། །རབ་བྱུང་ཆེན་པོ་རྣམས་ཀྱིས་ནི། ཁྱིམ་པའི་འཁོར་རྣམས་ལ་ནི་སྦྱར། །ཀུན་
མཁྱེན་གྲོང་དུ་གཤེགས་པ་ན། །དེ་འདྲ་ལ་སོགས་བསྒྲུབ་པར་བྱ། །དེ་ནས་སངས་རྒྱས་
མདུན་བདར་ཏེ། །མཐོང་བར་དགའ་བའི་སེམས་པ་ཡིས། །ཀླུ་དང་གནོད་སྦྱིན་ལ་སོགས་
པའི། །འཇིགས་པ་ཟད་པར་སེལ་བ་ཡིན། །རྙེད་པ་ཀུན་ནས་ཐོབ་པ་དག །ཚོགས་ཀྱི་ཐད་དུ་
བཙོང་བར་བྱ། །དགེ་འདུན་གནས་བརྟན་བློ་ལྡན་གྱིས། །ཤེས་ན་རིན་ཐང་གདབ་པར་བྱ། །
ངེས་པར་ཉོ་བར་འདོད་པ་ན། །དེ་ལ་སྐྱེད་པར་རུང་བ་ཡིན། །རིན་ནི་ཐམས་ཅད་མ་གཞལ་
བར། །སྡོམ་བརྩོན་དེ་ལོངས་སྤྱད་མི་རུང་། །དཀོན་མཆོག་གསུམ་ལ་སུ་དག་གིས། །གུས་
པས་ཆུང་མ་སོགས་ཕུལ་ན། །དེ་ལ་རིན་ནི་མི་གདབ་སྟེ། །སྦྱིན་བདག་འདོད་པས་གཏང་
བར་བྱ། །མི་ཁྱོད་གླུ་གར་རོལ་མོ་རྣམས། །བྱོས་ཤིག་ཅེས་ནི་དགེ་སློང་གིས། ཁྱིམ་པ་རྣམས་
ལ་བསྒོ་མི་བྱ། །འདི་ནི་ཚུལ་ལྡན་ལས་མ་ཡིན། །འདི་ལ་ཚུལ་ནི་ཇི་བཞིན་དུ། །མཆོད་ཆ་
སྟོན་པ་མཆོད་པ་ནི། །ཇི་ལྟར་མཛེས་པ་དེ་ལྟར་ནི། །བཞིན་བཟངས་འབད་པས་བྱོས་ཤིག་
བརྗོད། །མཆོད་པའི་ཕྱིར་ཡང་མཆོད་རྟེན་ལ། །ཕུར་བུ་ལ་སོགས་མི་གཟུགས་ཏེ། །དང་པོ་
-368



འདུལ་བ་མེ་ཏོག་ཕྲེང་རྒྱུས།
པ
.རྩོམ་པའི་དུས་ཉིད་དུ། །གཟུགས་རྟེན་བྱེད་ལ་ཉེས་པ་མེད། །མར་མེ་འོག་ཏུ་དབུལ་བྱ་སྟེ། །
བརྟུལ་ཞུགས་ཅན་གྱིས་སྟེང་དུ་མིན། །དགེ་ཚུལ་ལ་སོགས་གཞན་ཡོད་བཞིན། །མཆོད་བྱའི་
སྟེང་དུ་འཛེག་མི་བྱ། །གཞན་དག་མེད་ན་དྲི་ཡི་ཆུས། །སྡོམ་བརྩོན་རྐང་པ་དག་བཀྲུས་ནས།།
གུས་པས་སྟོན་པའི་འདུ་ཤེས་ནི། །ཡིད་ལ་བྱེད་པས་རང་གིས་འཛེག །དངོས་པོ་གཅིག་ལྷག་
བརྒྱ་དང་ནི། །གསུམ་ལ་སོགས་པ་བྱ་བ་སྟེ། །གཙུག་ལག་ཁང་གི་གློ་དང་འབུར། །དེ་ཡང་
ལྔ་བརྩེགས་དག་ཏུ་བརྗོད། །ཀུན་ཏུ་བདུན་བརྩེགས་བྱ་བ་སྟེ། །དེ་ཡི་སྐར་ཁུང་ནང་སྟེགས་
ཅན། །དབུས་སུ་སྟོན་པའི་ཁང་ཆེན་ཏེ། །སྒོ་ནི་ཕྱི་སྒོའི་དྲང་ཐད་དུའོ། །དགེ་སློང་མ་ཡི་དབྱར་
ཁང་ནི། །སུམ་བརྩེགས་ལས་ནི་ལྷག་མི་བྱ། །གཙང་ཁང་སྐར་ཁུང་ནང་སྟེགས་ཅན། །ཀུན་
དུ་ལྔ་བརྩེགས་བྱ་བ་ཡིན། །སྐུ་གཟུགས་མཆོད་རྟེན་བདེར་གཤེགས་ཀྱི། །བཀའ་ཡང་མངོན་
པར་བྲི་བ་སྟེ། །རྙིངས་སམ་བརླག་ན་དགེ་སློང་གིས། །སླར་ནི་གསོ་བར་འོས་པ་ཡིན། །གང་
དུ་གང་ཞིག་སྔར་བྱས་དེར། །འདི་ཉིད་དེ་ལྟར་གཞག་བྱ་སྟེ། །སྔ་མའི་གཟུགས་ལས་ཆུང་ངུ་
མིན། །ལྷག་པ་ཉིད་དུ་བྱ་བར་བརྗོད། །གཙུག་ལག་ཁང་གི་འདུ་བྱེད་ནི། །སྦྱིན་པ་པོ་ཡི་
འདོད་ཇི་བཞིན། །ཆེན་པོ་དང་ནི་ཆུང་ངུའང་རུང་། །མཁས་པས་ཡོ་བྱད་དང་སྦྱར་བྱ། །
མཆོད་རྟེན་སྐུ་གཟུགས་གྲིབ་མ་དང་། །མཎྜལ་ཡང་ནི་འགོམ་མི་བྱ། །དགོས་པའི་ཆེད་དུ་
བདེ་གཤེགས་ཀྱི། །ཚིགས་བཅད་སྔོན་དུ་བྱས་ཏེ་བགོམ། །བསོད་སྙོམས་དག་ལ་རྒྱུ་བའི་ཚེ།།
སངས་རྒྱས་ལ་སོགས་བརྡ་ཡི་ཚིག །སྡོམ་ཅན་ལ་ནི་སུ་དག་འདྲི། །དེ་ལ་གསལ་པོར་གོ་བར་
བྱ། །སངས་རྒྱས་ཞེས་ནི་བརྗོད་པའམ། །ཡང་ན་རྐང་གཉིས་མཆོག་ཅེས་བརྗོད། །སྡུག་
བསྔལ་ཟད་ཅེས་ཡང་ན་གཞན། །བདག་གམ་ཆོས་ལམ་གང་དེ་གསུངས། །དེ་བཞིན་དགེ་
འདུན་དག་ལ་ཡང་། །བརྗོད་བྱ་སོ་སོའི་བདག་ཉིད་ཀྱིས། །ཡོན་ཏན་གང་ལ་དེ་དག་འགྱུར།།
དེ་ནི་དེ་ལ་བརྗོད་པར་བྱ། །གཅིག་པུ་མགྲོན་དུ་བོས་པ་ལ། །དགེ་སློང་མ་རྣམས་འཁོད་པ་
-369



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ན། །གང་དུ་དགེ་སློང་ཟས་ཀྱི་ཕྱིར། །འདུག་པའི་སྟན་ནི་དང་པོར་བཞག །དགེ་ཚུལ་གྱིས་ནི་
གྲལ་ཡང་རུང་། །དེ་རུ་འདུག་སྟེ་ཟོས་ནས་ནི། །གལ་ཏེ་དགེ་སློང་ནུས་མེད་ན། །དགེ་སློང་མ་
ཡིས་ཡོན་བཤད་བྱ། །གྲོང་རྒྱུ་བ་ལ་སོང་ནས་ནི། །གར་སོང་དེ་དོན་ཞལ་ཏ་བས། །ལེན་པ་
དགེ་སློང་མེད་པ་ན། །རྙེད་པ་དེ་ཡི་སྐལ་བ་བཞག །གལ་ཏེ་འོངས་ན་དེ་ཡིའོ། །རྙེད་པ་
མཚམས་ཀྱིས་བསྒྲུབ་པ་དང་། ཁྲིམས་སུ་བྱས་ལ་བརྟེན་པ་དང་། །ཅི་འདོད་དགེ་སློང་དགེ་
འདུན་རྣམས། །སྦྱིན་བདག་གིས་ནི་བསྙད་པས་སོ། །མངོན་དུ་བ་དང་དབྱར་དང་གནས། །
སོ་སོར་སྨོས་པ་དེ་བཞིན་ཏེ། །བརྒྱད་པོ་ཡང་དག་གྲགས་པ་འདི། །ཐོབ་དང་མི་ཐོབ་འབྱེད་
པས་སོ། །གདུགས་དང་མེ་ཏོག་རྒྱལ་མཚན་སོགས། །བསྙེན་བཀུར་དང་བཅས་སྡོམ་བརྩོན་
རོ། །དགེ་སློང་རྣམས་ཀྱིས་ཡོངས་བསྐོར་ནས། །དུར་ཁྲོད་དུ་ནི་ཁྱེར་བར་བྱ། །མེ་ཆེན་རབ་
ཏུ་འབར་བ་ཡིས། །དེར་ནི་ཡོངས་སུ་བརྟགས་ཏེ་སྦྱང་། །གལ་ཏེ་ཡོད་ན་མར་དག་དང༌། །
ཙནྡན་ལ་སོགས་བྱུག་པར་བྱ། །སྲོག་ཆགས་དང་བཅས་རྨ་ཅན་ནི། །འབད་པས་ས་ནི་བརྐོས་
ནས་སུ། །སྦས་ཏེ་དེ་ལ་རྩྭ་དང་ནི། །ལོ་འདབ་སོགས་ཀྱིས་དགབ་པར་བྱ། །ལུས་ཅན་རྣམས་
ལ་སྲིན་བུའི་རིགས། །བརྒྱད་ཁྲི་བཞི་སྟོང་ཡོད་པ་རྣམས། །ལྷན་ཅིག་སྐྱེ་ཞིང་འཇིག་པའི་
ཕྱིར། །མིང་ཅན་དེ་དག་ཚིག་པར་འགྱུར། །མཐང་གོས་དང་བཅས་བླ་གོས་ཀྱིས། །སྡོམ་
བརྩོན་རོ་ནི་གཡོགས་ཏེ་དབྱུང་། །ལྷུང་བཟེད་ཆོས་གོས་གཞན་ལ་ནི། །བཙོངས་ཏེ་བགོ་བར་
འོས་པ་ཡིན། །དེ་རྗེས་མི་རྟག་རྣམ་པའི་ཚུལ། །སྟོན་བྱེད་ཆོས་ཉན་སྦྱིན་བྱ་སྟེ། །འདི་དག་སྐྱོ་
བ་བསྐྱེད་ཕྱིར་དང་། །མྱ་ངན་དག་ཀྱང་བསལ་ཕྱིར་རོ། །གང་ཕྱིར་འདུས་བྱས་ཐམས་ཅད་
ནི། །རྐྱེན་གྱིས་གཞན་དུ་འགྱུར་བ་སྟེ། །རྩྭ་རྩེ་རླུང་གིས་བསྐྱོད་པ་ཡི། །ཟིལ་པ་བཞིན་དུ་མི་
བརྟན་ནོ། །གང་ཞིག་འཆི་བདག་ཁྲེལ་རྒོད་ཁ། །དགང་དཀའ་དེར་ནི་མི་འཇུག་པ། །མཐོ་
རིས་ཡང་དག་ས་སྟེང་དུ། །སྐྱེས་པ་དེ་ལ་ཡོད་དམ་ཅི། །ཇི་ལྟར་ས་གཞི་བརྟན་པ་ལ། །སྲེག་
-370



འདུལ་བ་མེ་ཏོག་ཕྲེང་རྒྱུས།
པའི་མེ་བྱུང་ཁོ་ན་བཞིན། །རང་བཞིན་ལྷན་ཅིག་སྐྱེས་པ་འདིར། །མི་རྣམས་འཆི་བ་དེ་བཞིན་
ནོ། །གཟུགས་རིགས་ལང་ཚོ་ཐོས་པ་དང་། །ཚུལ་ཁྲིམས་ལ་སོགས་རྟག་མིན་ཏེ། །རྒྱལ་པོ་
འཇིག་རྟེན་མགོན་གཅིག་པུ། །གང་གཞན་འདོད་ཆགས་བྲལ་བ་ཡི། །སྡོམ་བརྩོན་ཡང་སྲིད་
ཟད་པ་ཡང་། །ཀུན་དུ་གནས་པ་མ་མཐོང་ན། །གང་གིས་ཇི་སྐད་ཇི་ལྟར་བཟློག །ཚེ་ནི་ཆུ་ཡི་
རི་མོ་འདྲ། །དེ་ལྟར་མི་རྟག་ཆོས་བསྟན་ནས། །དེ་ཡི་དངོས་པོའི་ཡོན་ཡང་བཤད། །རྐང་
ལག་གདོང་པ་རབ་བཀྲུས་ནས། །མཆོད་རྟེན་བསྐོར་བ་བྱས་ནས་སོ། །ཇི་སྙེད་འདུས་བྱས་
དེ་དག་འདིར། །མི་རྟག་ལ་སོགས་ཐུབ་པའི་བཀའ། །དྲན་པ་ཡང་དག་ཐོབ་པ་ཡིས། །
གཙུག་ལག་ཁང་དུ་ཞུགས་ནས་ནི། །ལུང་བཞིན་སྐལ་བ་མཉམ་པོར་ནི། །ཤི་བའི་ཡོ་བྱད་
སྦྱིན་བྱ་སྟེ། །རོ་ཡི་བསྙེན་བཀུར་ལ་སོགས་འདི། །ལས་ཀྱི་གཙོ་བོ་རྣམས་ལ་བཅས། །གཎྜི།
རྒྱུད་གསུམ་མཆོད་རྟེན་ལ། །ཕྱག་བྱེད་ཚེ་ན་གང་ཞིག་ཡོད། །ཚུལ་ཤིང་འབྲིམ་དང་གསོལ་
བ་ལ། །གང་ཡོད་དེ་ལ་འོས་པ་ཡིན། །གལ་ཏེ་རྫས་དེ་འགོད་པ་ན། །བྲེལ་བས་དེར་ཀུན་མ་
ཚོགས་ན། །རྣམ་པར་འགྱེད་པས་ཆ་གཉིས་ནི། །རྒན་པོ་གསར་བུ་དག་ལ་སྦྱིན། །དེ་ལྟར་
བྱས་པས་དེ་ཡི་ནོར། །མ་ལུས་ལེགས་པར་བགོས་པར་འགྱུར། །གཞན་དག་ཁ་ཅིག་གློ་བུར་
དུ། །ལྷག་ཀྱང་དེ་ལ་སྐལ་བ་མེད། །འཆི་བ་པོ་ཡིས་འདིར་བཞུགས་དག །འདིར་སྣོམས་
བརྡ་ནི་གལ་ཏེ་སྤང་། །དེ་ཡིས་བྱམས་སེམས་ཀྱིས་བསྔོས་ན། །དེ་ནི་ཚོགས་ཀྱིས་ཐོབ་པ་
ཡིན། །གལ་ཏེ་བྱམས་སེམས་མ་ཡིན་པས། །འཚོ་བའི་ཚེ་ན་བསྔོས་ནས་ནི། །གང་ཟག་གིས་
ནི་བླངས་ན་ཡང་། །དེ་ལ་ཉེས་པ་ཡོད་མ་ཡིན། །ཁྱིམ་པ་རྣམས་ནི་ལྟོས་བྱས་ཏེ། །བརྟུལ་
ཞུགས་འཛིན་པ་དེ་ལྟ་མིན། །དེ་ཕྱིར་གང་ལ་ལྟོས་ཡོད་པའི། །དགེ་སློང་དེ་ལ་དེ་མི་རུང་། །
གཉེན་ལ་ཡོངས་སུ་བསྔོས་པའི་ནོར། །འདི་ནི་ཚེ་འཕོས་རྗེས་ལ་ཡང་། །གོས་དང་ལྷུང་
བཟེད་ལ་སོགས་པ། །དེ་ནི་ཚོགས་ཀྱི་ཐད་དུ་དབུལ། །རྣམ་པར་སྤྱད་དེ་དབུལ་བ་དེས། །ཆོ་
-371



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ག་བཞིན་དུ་བགོ་བར་བྱ། །རིན་ཆེན་ལ་སོགས་ཡོད་པ་ནི། །དེར་ནི་བགོར་མི་རུང་ཞེས་
བརྗོད། །དགེ་སློང་ཤི་བའི་ཡོ་བྱད་ནི། །དགེ་སློང་དབང་བར་འོས་པ་ཉིད། །དེ་དག་མེད་ན་
དགེ་སློང་མ། །དེ་ཡང་སྲིང་མོ་ཡིན་ཕྱིར་དབང་། །དགེ་སློང་མ་ནི་ཤི་བའི་ནོར། །དེ་ལ་དགེ་
སློང་མ་ཡིན་འདོད། །དེ་དག་མེད་ན་དེ་ལ་ཡང་། །དགེ་སློང་རྣམས་ནི་བདག་པོར་འདོད། །
དགེ་སློང་མེད་པར་དགེ་སློང་དག །ཁྱིམ་པའི་གྲོང་དུ་ཤི་བ་ན། །དེ་ཡི་ནོར་དེ་དེར་ལུས་ན། །
གང་ཕྱིར་གཉིས་ཀར་འདོད་ན་ཡང་། །གཅིག་ཅར་ཉིད་དུ་སླང་བྱེད་ཕྱིར། །གཉི་ག་ལ་ཡང་
རུང་བ་ཡིན། །གང་གིས་གང་ལ་དམིགས་ཏེ་བྱིན། །དེ་ནི་ཅི་བདེར་དེ་ཡིར་འགྱུར། །གཙུག་
ལག་ཁང་གི་མཚམས་དག་གི །བར་དུ་དགེ་སློང་ཤི་བ་ན། །གང་དུ་མགོ་བོ་བསྟན་པ་དེ། །
ཆོས་གོས་ལ་སོགས་དབང་བ་ཡིན། །བུ་ལོན་བླངས་ནས་དགེ་སློང་གང་། །འཆི་བདག་ཁར་
ནི་ཞུགས་པ་ན། །དེ་ནི་འཕགས་པའི་དགེ་འདུན་གྱིས། །དེ་ཡི་ནོར་ལས་སྦྱིན་པར་བྱ། །དགེ་
འདུན་དོན་དུ་ཞལ་ཏ་བས། །བུ་ལོན་བླངས་ཏེ་ཤི་བ་ན། །དེ་ཀུན་ཚོགས་ཀྱིས་སྦྱིན་པར་ནི། །
ལུང་གིས་ཤིན་ཏུ་ངེས་པ་ཡིན། །གཞན་དུ་བུ་ལོན་ཞལ་ཏ་བས། །ངེས་པར་འདི་ནི་བླང་བྱ་
སྟེ། །རྒན་པོ་རྒན་པོ་གོ་བྱས་ནས། །དཔང་པོ་དང་བཅས་ཡི་གེར་བྲི། །ལྷན་ཅིག་གནས་པ་
རྣམས་ཀྱིས་ནི། །བ་དན་གོས་དང་མལ་སྟན་སོགས། །འདོད་པའི་འབྲས་བུ་འདོད་པ་ཡིས། །
ཚོགས་ལ་ཕུལ་ན་ཉེས་པ་མེད། །གལ་ཏེ་འགྱོད་པའི་མེ་ལྕེ་ཡིས། །དེ་དག་སེམས་ནི་
བསྲེགས་པ་ན། །སླར་ཡང་བཟློག་པའི་ཆུ་ཡིས་ནི། །མ་ལུས་ཞི་བར་བྱ་བ་ཉིད། །འདི་ལ་རང་
བཞིན་གནས་པ་དང་། །གཞན་དག་གནས་ནས་ཕྱུང་བ་ཤི །གཅིག་གི་ཡང་ནི་ཡོ་བྱད་རྣམས།།
རང་བཞིན་གནས་ལ་དུད་པ་ཡིན། །མདུན་དུ་ཡོངས་སུ་དག་པའི་བློས། །རང་བཞིན་གནས་
པ་མེད་གྱུར་ན། །གནས་ནས་ཕྱུང་བ་ལ་ཡང་ནི། །འདི་ཡིས་དབང་ཐང་བཀག་པ་མེད། །ཡི་
གེར་བྲི་བ་བྱས་ནས་ནི། །གལ་ཏེ་ཚོགས་ལ་ཕུལ་བ་ན། །ཤི་ནས་དེ་ནི་བགོ་བྱ་སྟེ། །ནོར་དང་
-372



འདུལ་བ་མེ་ཏོག་ཕྲེང་རྒྱུས།
སོ
འདྲ་བ་ཉིད་ལས་སོ། །གཙུག་ལག་ཁང་འོས་དེར་གྱུར་པ། །དེ་ནི་དེ་ལ་མཁོ་བ་ཉིད། །མཚོན་
ཆ་འཆིང་བྱེད་ཀུན་མ་གཏོགས། །རྒྱལ་པོ་ལ་འོས་རྒྱལ་ལ་བྱིན། །མཚོན་ཆ་ལ་ནི་ཁབ་ལ་
སོགས། །རྗེས་མཐུན་དངོས་པོ་བྱ་བ་ཉིད། །དེ་བཤིག་ནས་ནི་རྩ་བ་ཡི། །མཚོན་ཆ་གཞན་དུ་
མི་བྱའོ། །མཉམ་པར་གཞག་པས་བདེ་གཤེགས་ཀྱི། །ཚིགས་བཅད་གཅིག་ཙམ་བཀླགས་
པ་ན། །ལེགས་གསུངས་དམ་པའི་ཆོས་དག་གི །རྙེད་པ་དེ་ལ་མི་འོས་མིན། །ཐུབ་དབང་དམ་
ཆོས་རྣམ་པ་གཉིས། །ལུང་དང་གཞན་ཡང་རྟོགས་པའོ། །ལུང་དེ་འཛིན་པའི་དོན་གྱིས་ན། །
ཆོས་ཀྱི་རྙེད་པ་འོས་པ་ཡིན། ཁྲིམས་ལྡན་སྔར་ནི་དབྱར་གནས་པར། ཁས་བླངས་གལ་ཏེ་ཤི་
བའམ། །བསླབ་པ་ཕུལ་ལམ་གཞན་གྱུར་ཀྱང་། །དབྱར་གྱི་རྙེད་པ་འོས་པ་ཡིན། །བདེ་
གཤེགས་སྲས་ཀྱི་ལྷུན་པོའི་ཚད། །སྐུ་གཟུགས་མཆོད་རྟེན་བྱ་བར་འོས། །ཟུར་བཞི་ལོགས་
མཉམ་མཛེས་བྱས་ནས། །བང་རིམ་ལ་སོགས་གཞན་རིམ་བཞིན། །དེ་ཡང་གཉིས་གསུམ་
བཞི་དང་ལྔ། །འབྲས་བུའི་རིམ་པ་གདུགས་ཀྱི་ཚད། །མཆོད་རྟེན་བྱི་བོ་ཡོན་ཏན་ཅན། །སོ་
སོའི་སྐྱེ་བོ་རྣམས་ལ་འོས། །འདི་ཡི་མཐར་ནི་སྟོན་པ་ཡི། །གདུགས་ཀྱི་ཚད་ལ་ངེས་པ་མེད། །
བརྒྱ་ལྷག་རི་བར་བྱེ་བ་སྙེད། །མཆོད་རྟེན་ཡང་ནི་བྱ་བར་འོས། །དམན་པ་བསེ་རུའི་སྤྱོད་པ་
ལ། །གདུགས་ནི་རིམ་པ་བཅུ་གསུམ་སྟེ། །དེ་ལ་ཆར་ཁབ་མེད་པ་དག །བྱའོ་ཞེས་ནི་ཐོས་པ་
ཡིན། །ལོགས་དག་ཏུ་ནི་སློབ་མ་ཟུང་། །སྟོན་པའི་མཆོད་རྟེན་དབུས་སུ་སྟེ། །ལྷག་མ་རྣམས་
ནི་གྲལ་རིམ་བཞིན། །དེ་ཡི་ཕྱི་རོལ་འཕགས་མིན་རྣམས། །སློབ་མ་རྣམས་ནི་ཕན་ཚུན་དུ། །
རབ་གུས་མཉན་པས་བསྙེན་བཀུར་བྱ། །དགེ་འདུན་གྱིས་ཀྱང་ཆོ་ག་བཞིན། །སྨན་དག་གིས་
ཀྱང་ཉེ་བར་བསྡུ། །ལྷུང་བཟེད་ཆུ་གཙང་དྲི་མ་མེད། ཁྲུས་ཕྱིར་ནད་པ་སློང་ལ་སྦྱིན། །ལྷུང་
བཟེད་ལན་གསུམ་བཀྲུས་ནས་ཀྱང་། །སངས་རྒྱས་ཚིགས་བཅད་བཟླས་ནས་སོ། །སྨན་
དག་བྱིན་ལེན་བྱས་ནས་ནི། །ཚུལ་ལྡན་ནད་པ་ལ་ནི་སྦྱིན། །བྱིན་ལེན་སྟོབས་པ་མེད་ན་ནི། །
-373



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རང་ཉིད་ལེན་པ་ལ་ཡང་རུང་། །ཆོས་གོས་བྱིན་གྱིས་བརླབས་པ་དག །ནད་པ་ལ་ནི་མི་
བསླང་སྟེ། །ཡང་ན་དེ་ཡིས་ཕུལ་ཡང་ནི། །དགེ་སློང་རྣམས་ཀྱིས་གོ་མི་བྱ། །གང་འདིར་
ཆགས་པས་དེ་ལེན་དང་། །སྦྱིན་བདག་དེ་ལྟར་བསྐུལ་བ་དང་། །ངེས་པར་འགེགས་པ་ཉིད་
ལ་བརྩོན། །དེ་དག་གསུམ་ཆར་སྐྱོན་དང་བཅས། །འཕགས་མིན་འཕགས་པའི་ནད་ལ་ཡང་།།
ནམ་ཡང་ལེ་ལོ་མི་བྱ་སྟེ། །འཁྲུལ་འཁོར་ལ་སོགས་སྦྱོར་བ་དང་། །སྨན་པ་དད་པ་ཆུང་བས་
མིན། །སངས་རྒྱས་ལ་མཆོད་ཚོགས་སྟོན་མོ། །ནད་པ་གལ་ཏེ་གསོ་བྱེད་ན། །ངན་ཞིང་སྨན་
ཡང་བྱིན་བརླབས་ཏེ། །ཆོས་གོས་སོགས་ཀྱིས་བྱ་བ་ཡིན། །དེ་ལ་ནོར་མེད་གྱུར་ལྟ་ན། །གང་
ཡོད་གཞན་ལས་བསླངས་ནས་ཀྱང་། །ནུས་པ་ཇི་བཞིན་བསྒྲུབ་བྱ་སྟེ། །དེ་ཡིས་དད་པ་
སྐྱེད་ཕྱིར་རོ། །ཐ་ན་རྡོ་གུ་མེ་ཏོག་དང་། །ཕྱེ་མ་དང་ནི་བུམ་པའི་ཆུ། །བསྟེན་ནས་ཀྱང་ནི་
མཆོད་པ་དག །དེ་ཡིས་ཉེ་བར་བསྟན་བཞིན་བྱ། །གང་ཞིག་དོན་མིན་ནད་ཀྱིས་གཟིར། །
ནོར་ལ་ཡོངས་སུ་ཆགས་པ་ན། །འབད་པས་དེ་ནི་བླངས་ནས་དེར། །མཆོད་དང་བརྟུལ་
ཞུགས་ཅན་སྟོན་བྱ། །རང་གི་ལྷུང་བཟེད་གོས་སོགས་ཀྱང་། །དེ་ལ་བྱིན་ནས་དེ་ཡི་ཚེ། །ནད་
གཡོག་གིས་ནི་བདེ་གཤེགས་སོགས། །མཆོད་པའི་ལས་ལ་བརྩོན་པར་བྱ། ཁྱད་པར་དུ་ཡང་
ནོར་བདག་ལ། །ཆགས་པས་གང་དུ་སྲོག་མི་འཆད། །ཅི་འདོད་དེ་ཡི་ལྷུང་བཟེད་སོགས། །
ཡོན་ཏན་ལྡན་པ་གཞན་ལ་དབུལ། །དགེ་སློང་ཚུལ་ཁྲིམས་ལྡན་ཡང་སྔོན། །ལྷུང་བཟེད་ལ་
ནི་ཆགས་བཞིན་ཤི །རང་གི་ལྷུང་བཟེད་ནང་དུ་ནི། །གདུག་པ་ཅན་གྱི་སྦྲུལ་དུ་སྐྱེས། །སྨན་
དང་སྔགས་ཀྱི་སྦྱོར་བ་ཡིས། །གཞང་འབྲུམ་ལེགས་པར་གསོ་བྱ་སྟེ། །སྨན་པའི་མན་ངག་
མེད་པར་ནི། །སེན་མོ་སོགས་ཀྱིས་གཅད་མི་བྱ། །གང་ལ་སློབ་མ་ལ་སོགས་པའི། །ནད་
གཡོགས་མེད་ཅིང་སྨན་མེད་ན། །དེ་ལ་སྨན་དག་སྦྱིན་པ་དང་། །ནད་གཡོག་ཀྱང་ནི་ཚོགས་
ཀྱིས་བྱ། །མཛེ་ཅན་གྱིས་ནི་དགེ་འདུན་གྱི། །མལ་སྟན་ཉེར་སྤྱོད་སྤང་བྱ་སྟེ། །རྫིང་བུ་ལྗོན་
-374



འདུལ་བ་མེ་ཏོག་ཕྲེང་རྒྱུས།
ཤིང་ཉེ་འཁོར་དང་། །སྤང་ས་འདུག་ས་ལ་སོགས་སོ། ཁང་བཟངས་དང་ནི་ཁྱམས་ཀྱི་སྒོ། །
གཡོས་ཁང་བཤང་གཅིའི་ཁང་པར་ནི། །མི་འདུག་དབེན་པར་གནས་བྱ་སྟེ། །དེ་ནི་ཚོགས་
ཀྱིས་བསྐྱང་བར་འོས། །གཙུག་ལག་ཁང་གི་བདག་པོར་ནི། །ཤིའམ་བཅིངས་སམ་རིང་སོང་
ན། །དཀའ་བས་ཀྱང་ནི་ལོ་ལྔའི་བར། །གཙུག་ལག་ཁང་དུ་ལེགས་གནས་བྱ། །ལོ་ལྔ་ལོན་
ནས་དེ་དྲུང་གི །གཙུག་ལག་ཁང་རྟེན་རྙེད་པ་དག །བླངས་ཏེ་དེ་རུ་གནས་བྱ་སྟེ། །བསྲུང་
ཕྱིར་གསོ་སྦྱོང་ཐ་དད་དོ། །དེ་ལྟར་ལོ་ནི་བཅུར་གནས་ཀྱང་། །དེར་ནི་འཛིན་པོ་མེད་པ་ན། །
མལ་སྟན་ལ་སོགས་དེ་བྱིན་ནས། །གཙུག་ལག་ཁང་གཞན་གནས་པར་བྱ། །འགྲོ་འདོད་
རྣམས་ཀྱིས་ཅི་འདོད་པར། །སྒོ་བསྡམས་རྒྱས་བཏབ་འགྲོ་བྱ་སྟེ། །སླར་ཡང་དེ་ནི་འཇུག་པ་
ན། །དེ་ལ་འདུག་གནས་སྦྱིན་པར་བྱ། །གཙུག་ལག་ཁང་གཞན་དབང་བའི་དཀོར། །དགེ་
སློང་གཞན་དུ་སྤྱོད་པ་བཀག །དགོས་པའི་ཕྱིར་དུ་དེ་མཐུན་པས། །ཡོངས་སུ་སྤྱོད་ལ་ཉེས་པ་
མེད། །སྦྱིན་བདག་རྣམས་ཀྱིས་མལ་སྟན་དག །གཙུག་ལག་ཁང་དུ་ཕུལ་བ་གང་། །མི་
འདོད་ཀྱང་ནི་དེ་ལྟ་བུ། །གཞན་དུ་དབུལ་དུ་གཞུག་མི་བྱ། །ཚོགས་ཀྱི་གོས་ནི་གྱོན་ནས་
ཀྱང་། །དགེ་སློང་རང་གི་ལས་བྱེད་བཀག །གོས་བཀྲུ་བ་དང་ཚོན་ལ་སོགས། །དེ་བཞིན་
གཞན་ཡང་ཆེན་པོ་གང་། །ཆར་དང་ཁ་བ་འབབ་པ་ན། །བླ་གབ་མེད་པར་མི་གཞག་ཅིང་། །
བཤང་གཅི་ཡི་ནི་ས་དག་ཏུ། །དེ་གྱོན་པ་ནི་བཀག་པ་ཡིན། །གནས་མལ་གནས་སྐྱོང་མ་
གཏད་པར། །མཚན་མོའི་དུས་སུ་འགྲོ་མི་བྱ།། །།
བམ་པོ་དྲུག་པ། གཏང་བ་ན་ཡང་ཡུལ་གཅིག་ལ། །གོ་བར་བྱས་ཏེ་བཞག་པར་
འདོད། །ཚོགས་ཀྱི་འདུག་སྟན་ལ་སོགས་ཀྱང་། །རྒན་རིམ་བཞིན་དུ་སྦྱིན་བྱ་སྟེ། །གློ་བུར་
ལྷགས་པའི་ཆེད་དུ་ཡང་། །དངོས་པོ་གང་ཡང་ཀུན་ཏུ་གཞག །གནས་ཀྱི་དབྱེ་བས་དགོན་
པར་ཡང་། །རྒན་རིམ་སོགས་ལ་ཅི་འདོད་པར། །ས་དང་ཤིང་གི་ཕུག་ལ་སོགས། །རིམ་པ་
-375



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དུ
ཇི་ཇི་བཞིན་ཐོབ་པ་ཡིན། །དགོན་པའི་གློ་བུར་ལྷགས་པ་ལའང་། །དངོས་པོའི་སྐལ་བ་གཞག་
བྱ་སྟེ། །ཆོས་གོས་ལ་སོགས་སྦས་ནས་ནི། །གནས་བྱ་གཞན་དུ་ལྟུང་བར་འགྱུར། །གང་དུ་ས་
གཞི་ཁྲུ་དོ་ཡི། །ཚད་ཙམ་ལ་ཡང་མལ་དག་གནང་། །ཞབས་ཚགས་ཅན་དང་སོ་ཤིང་སོགས།།
ཕ་གུ་དང་ནི་སྨན་གྱི་སྣོད། །ཀུན་ནས་འཇམ་པོར་བྱུགས་ཏེ་བྱ། །གནས་ཁང་སོགས་སུ་འགྲོ་།
འདོད་པས། །སངས་རྒྱས་སྲས་ཀྱི་འདུག་གནས་ནི། །གཞིག་ནས་འགྲོ་བར་མི་བཞེད་དོ། །
གནས་ཁང་འགྱེད་པ་ལ་སོགས་དུས། །མ་བསྒོ་བར་ནི་འགྲོ་བ་ནི། །སླར་ཡང་རྒན་རིམ
བཞིན་དུ། །འདོད་ཀྱང་དེ་ལ་འོས་མ་ཡིན། །གསར་བུ་རྣམས་དང་དེ་མཉམ་པར། །གནས་
མལ་བཟའ་བ་འབྲས་བུ་དང་། །མེ་ཏོག་ལ་སོགས་སྦྱིན་པ་ཉིད། །བསྟན་པ་འདི་ལ་ཆོས་ཉིད་
དོ། །ནད་ཚབས་ཆེ་ལ་གནས་ཁང་གཞན། །ཇི་ལྟར་འདོད་བཞིན་སྦྱིན་བྱ་སྟེ། །ཇི་སྲིད་ནད་
སོས་གྱུར་གྱི་བར། ཁས་ལེན་མི་བྱེད་ན་ཡང་སྦྱིན། །གཙུག་ལག་ཁང་གི་ཕྱི་རོལ་དུ། །གོས་
སྟན་མཐོང་ན་ནང་གཞུག་ཅིང་། །རྒན་པོ་ན་དང་ཉམ་ཆུང་གིས། །དགེ་སྐོས་དག་ལ་གོ་བར་
བྱ། །དགེ་འདུན་མལ་སྟན་ཡོ་བྱད་དག །མེ་ཡིས་ཚིག་གམ་ཆུས་ཁྱེར་ན། །བདག་ཉིད་ཀྱིས་
ནི་རྗེས་བསྲུང་སྟེ། །ངེས་པར་བསྐྱང་ངོ་གྲོགས་མེད་ན། །དང་པོ་གང་ཟག་རྣམས་ཀྱི་སྟེ། །ཕྱི་
ནས་ཚོགས་ཀྱི་དེ་ནས་ཆོས། །དེ་ནས་བདེ་བར་གཤེགས་པ་སྟེ། །འདི་ནི་དབྱུང་བའི་རིམ་
པར་འདོད། །གོ་སྐབས་འབྱེད་བཅུག་ངེས་བརྟགས་ཏེ། །གང་ཕྱིར་ཐབས་ཀྱིས་བསྒྲུབ་པ་
ཉིད། །དོན་གཉེར་དེ་ཡིས་དགེ་སློང་ལ། །མདོའམ་འདུལ་ཉིད་དྲིས་ཏེའོ། །འདུག་པའི་ཐད་
དུ་ཉེ་བས་སམ། །དེ་ཡིས་འགྲོ་བཞིན་དུ་ཡང་རུང་། །སྡོམ་བརྩོན་རང་ལ་བལྟ་བ་ཡིས། །
ཀློག་དང་ཉེ་བར་བསྟན་པ་སྦྱིན། །ཉེ་བར་བསྟན་པ་འཛིན་པས་ཀྱང་། །བླ་མ་སངས་རྒྱས་
དང་པོར་གུས། །རྩེ་གཅིག་ཉལ་བ་སྤངས་ནས་ནི། །ཉེ་བར་བསྟན་པ་ལན་གསུམ་བཟུང་། །
ཉེ་བར་བསྟན་པ་སྟོན་པ་པོ། །འདི་ཡིས་སྒྲ་ནི་མི་ཐོས་པའི། །ཕྱོགས་དེར་དེ་ལ་གཏད་ནས་
-376



འདུལ་བ་མེ་ཏོག་ཕྲེང་རྒྱུས།
ནི། །ལན་བརྒྱའི་བར་དུ་ཡང་ནི་བཟླ། །འདོན་དང་རྗེས་སུ་འདོན་སོགས་ཀྱི། །དབྱངས་ཀྱིས་
ཐུབ་པའི་གསུང་མི་བསྒྲག །ཡུལ་སྐད་དག་དང་རྗེས་མཐུན་པས། །འདོན་པར་བྱེད་ལ་
འགལ་བ་མེད། །སྡོམ་བརྩོན་གང་ཞིག་ཁང་བཟངས་ཀྱི། །ཀ་བ་ལྗོན་ཤིང་རྩིག་པ་ལའང་།།
རབ་ཏུ་བརྡེག་ན་འགལ་ཚབས་ཅན། །དེ་ཡི་ཕྱིར་ན་དེ་མི་སྤྱད། །དཔུང་རྒྱན་དང་ནི་གཞན་
མིན་པ། །སོ་སོར་འབྲང་མ་ལ་སོགས་གདགས། །ཕན་འདོད་སྔགས་ནི་བཟླ་བྱ་སྟེ། །གནོད་
གྱུར་གསང་སྔགས་མ་ཡིན་ནོ། །ལྷ་གཞན་ཕྱག་འཚལ་མཆོད་པ་ནི། །གསང་སྔགས་ཕྱིར་
ཡང་བཀག་ པ་ཡིན། །དཀོན་མཆོག་གསུམ་ལ་ཕྱག་བྱས་ནས། །གཞན་གྱི་གསང་སྔགས་
བརྗོད་པར་བྱ། །ལྷུང་བཟེད་ཁ་སྦུབ་བྱས་པ་ལ། །སྟན་དང་སྟོན་མོ་བཟའ་བ་བཀག །དམ་
པའི་ཆོས་ནི་སྟོན་པ་ན། །དད་ལྡན་རྣམས་ཀྱིས་འདུས་བྱས་བསྟེན། །ས་གཞི་གོས་ཀྱིས་
གཡོགས་པ་ལ། །འདུས་བྱས་མི་རྟག་འདུ་ཤེས་ཀྱིས། །དགེ་སློང་རྣམས་ཀྱིས་འགྲོ་བ་གནང་།།
སྡོམ་བརྩོན་ཆོས་གོས་གསུམ་འཛིན་ལ། ཁྲུས་ཀྱི་རས་བསྲེལ་རྗེས་སུ་གནང་། །ས་བོན་ཚོས་
པར་དཀའ་བའི་རིགས། །རླངས་པས་ལོག་པ་སྤྱད་དུ་རུང་། །སྒྲེགས་པ་བྱུང་བ་དོར་ནས་ནི། །
གུས་པས་ཁ་ནང་བཀྲུ་བར་བྱ། །སྔོན་ལས་བཟློག་དཀའ་ལས་གྲུབ་པའི། །མིད་པ་གཉིས་
ཡོད་མ་གཏོགས་སོ། །མངོན་མཚན་ཅན་དག་འཆང་བ་ནི། །དགེ་འདུན་ཉིད་ལ་རྗེས་སུ་
གནང་། །བསོད་སྙོམས་པ་ཡི་ཆོས་གོས་ལ། །མདུད་པ་བོར་བ་ལ་སོགས་མིན། །ཐམས་ཅད་
ཁ་དོག་གཅིག་པ་ཡི། །གོས་རྣམས་ཉེ་བར་ལོངས་སྤྱད་མིན། །མེ་ཏོག་འབྲས་བུ་ཤིང་སོགས་
དྲུང་། །གཅི་སོགས་ཀུན་ཏུ་སྤྱད་པ་སྤང་། །སྟེང་དུ་ཤིང་ལས་བྱ་བ་སྟེ། །རྡོ་ཡི་སྐས་ནི་མ་ཡིན་
ནོ། །རླུང་ནད་ཅན་གྱིས་ཕྱག་མི་བྱ། །དེ་ལ་ཡང་ནི་གཞན་གྱིས་མིན། །ལུས་གཙང་བྱི་དོར་
བྱས་ནས་ནི། །ཆོས་གོས་ལེགས་པར་བགོ་བར་བྱ། །དེ་ལུས་མཉེད་པའི་བསམ་པ་ཡིས། །
བསྐུ་མཉེ་བྱས་ལ་ཉེས་པ་མེད། །ལི་ཤིའི་མེ་ཏོག་ལ་སོགས་པ། །རྙེད་ན་དབེན་པར་འདུག་
-377



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ནས་ནི། །སྦྱིན་བདག་རྣམས་ལ་ཕན་འདོད་ཅིང་། །ལྟ་བྱེད་ཚིམ་རྒྱས་དོན་དུ་བསྣམ། །ཆོས་
གོས་འཇམ་ཕྱིས་བྱས་པ་སྔོན། །དགའ་བོ་ལ་ནི་མཛེས་མས་བྱིན། །སྐུར་འདེབས་གྱུར་
གསན་ཐུབ་དབང་གིས། །དགག་པའི་ཚུལ་འདི་རབ་ཏུ་གསུངས། །བརྡུངས་ནས་འཇམ་པོར་
བྱས་པ་ཡི། །ཆོས་གོས་བཅང་བར་མི་བྱ་སྟེ། །དེ་ནི་སུ་ཞིག་འཆང་བྱེད་པ། །ངེས་པར་འགལ་
ཚབས་ཅན་དུ་འགྱུར། །ཕག་གི་ཡན་ལག་ལ་སོགས་དང་། །བུ་རམ་ཤིང་ལ་སོགས་པ་དག །
ཆོམ་རྐུན་གྱིས་ནི་བོར་བ་གང་། །སྐྱེ་བོས་མཐོང་བ་བླང་བར་བྱ། །རྒྱབ་དང་མགོ་བོ་རྐེད་པ་
ཡིས། ཁུར་པོ་ཁུར་བར་སྡོམ་བརྩོན་གང་། །དེ་ཡི་འགལ་ཚབས་སྡུག་བསྔལ་གྱིས། །འཇིག་
རྟེན་ཕ་རོལ་གཟིར་བར་བྱེད། །སྲིན་བུས་ལྭ་བ་རིན་པོ་ཆེ། །ཟོས་པ་ལ་ནི་ནིམ་པ་དང༌། །
འདབ་མ་བདུན་པ་ལ་སོགས་པའི། །ལོ་མའི་ཕྱེ་མས་བསྒོ་བར་གསུངས། །ཕ་ནི་དབུལ་པོ་མ་
ཡིན་པས། །བུ་ལ་ནོར་སྐལ་སྟེར་བ་ན། །ཚུལ་ཁྲིམས་ལྡན་པས་བླངས་ནས་ནི། །དཀོན་
མཆོག་གསུམ་གྱི་དགོས་པ་བྱ། །མཚམས་གཞན་གནས་པས་དེ་ཡི་ཚེ། །འདུན་པ་ཕུལ་ན་
ཉེས་བྱས་ཏེ། །འབུལ་དུ་བཅུག་ཀྱང་མི་འཆགས་པས། །ངེས་པར་ཉེས་བྱས་ལས་གཞན་
མིན། །ལྭ་བ་ལ་སོགས་བཟང་པོ་གང་། །ཚོགས་ཀྱི་ཅི་བདེར་ཐོབ་པ་ན། །དེ་ནི་བཙོངས་ཏེ་
བགོ་བྱ་ཡི། །གཤག་ཅིང་གཏུབ་པར་མི་བྱའོ། །གནས་མལ་རབ་ཏུ་མ་བརྟགས་པར། །ཉལ་
བ་ལ་ནི་ཉེས་བྱས་འགྱུར། །རྟ་དང་ཁྱིམ་བྱ་བར་ཏ་ཀ །གླང་སོགས་འཐབ་ཏུ་གཞུག་མི་བྱ། །
བདེ་གཤེགས་ཀྱིས་ནི་གཉིས་པོ་ལ། །པུས་འཁྱུད་རྗེས་སུ་གནང་བ་སྟེ། །ལུས་ནི་ནད་ཀྱིས་
ཉམས་པ་དང་། །གཞན་ཡང་རྒན་པོ་དེ་ལའོ། །གནས་ནས་འགྲོ་བར་འདོད་པ་ཡིས། །སླར་
ཡང་འོང་བར་འདོད་པ་ན། །གནས་མལ་ཀུན་ནས་སྦྱངས་ནས་ནི། །ལེགས་པར་གཏད་དེ་
འགྲོ་བར་བྱ། །གང་ལ་གཏད་པ་དེ་ཡིས་ཀྱང་། །དེ་ནི་འབད་པས་ཀུན་ཏུ་བསྲུང༌། །འོངས་
ནས་སླང་ཡང་སྦྱིན་བྱ་སྟེ། །རྟགས་སམ་གོ་བར་བྱས་ཏེའོ། །གང་སྔོན་བྲང་འགྲོ་མ་མཐོང་.
-378



འདུལ་བ་མེ་ཏོག་ཕྲེང་རྒྱུས།
ནས། །མནན་པས་དགེ་སློང་བཟུང་ནས་ནི། །གཉིས་ཀ་ཡང་ནི་ཤི་བར་གྱུར། །དེས་ན་འདི་
ནི་གོ་བྱེད་ཡིན། །བརྟུལ་ཞུགས་ཅན་གྱིས་ཟླ་ཕྱེད་དེར། །ཚེས་བརྒྱད་དང་ནི་བཅོ་ལྔ་ལ། །
གནས་མལ་ལེགས་པར་སྦྱང་བར་བྱ། །མ་སྦྱངས་ན་ནི་བསླབ་མི་འཐོབ། །གནས་ཁང་བཟང་
པོ་དེར་བསྒྲུབས་པ། །ཚོགས་ལ་ཉེ་བར་མཁོ་བ་ཡང་། །སྔོན་དུ་གང་འོས་ཐོབ་པས་སྦྱང་། །
རྒན་རིམ་ཇི་བཞིན་འདིར་ཡོད་མིན། །བྱ་བ་ཡོངས་སུ་རྫོགས་པ་ན། །སྣོད་སྤྱད་དང་ནི་ཡོ་
བྱད་གོས། །སྔོན་དུ་བླངས་ནས་ཁྱེར་བྱ་སྟེ། །ཕལ་པའི་ལས་ཀྱིས་མ་ཡིན་ནོ། །ཚོགས་ཀྱི་
གནས་མལ་བཟང་པོ་ཉིད། །གང་ཟག་དབང་ལ་དེ་མི་འདོད། །རྒྱབ་རྟེན་བཅས་པའི་སྟན་
དག་ནི། །གཉིས་ཀ་ལ་ཡང་རྗེས་སུ་གནང་། །ལོ་གསུམ་ཁྱད་པར་ཞུགས་པ་དང་། །ལྷན་
ཅིག་སྟན་གཅིག་ལ་མི་འདུག །དགེ་སློང་བསྙེན་པར་མ་རྫོགས་དང་། །ལྷན་ཅིག་སྟན་ལ་རུང་
མ་ཡིན། །མཁན་པོ་དང་ནི་སློབ་མ་ཡང་། ཁྱིམ་པའི་ཁྱིམ་དུ་རྗེས་སུ་གནང་། །སྟན་ཅིག་ལ
འདུག་དེར་ཡང་ནི། །གཉིས་པ་ཅུང་ཟད་མེད་ནའོ། །མལ་སྟན་ལ་སོགས་བླངས་ནས་ནི། །
འཇིགས་བཅས་གཞན་དུ་འགྲོ་བ་ན། །སྡོམ་བརྩོན་གྱིས་དེར་ལོངས་སྤྱད་ནས། །འཇིགས་
བྲལ་ཚེ་ན་གཏད་པར་བྱ། །འདི་ལ་འཇིགས་དང་བྲལ་ནས་ནི། །སྔར་བཞིན་ཡང་དག་ཡོངས་
སུ་སྤྱད། །རྡོལ་དང་རལ་དང་ཟགས་པ་དག །ཆོ་ག་བཞིན་དུ་བཅོས་པར་བྱ། །གང་དེར་
གདིང་བ་ལ་སོགས་པ། །སྤྱད་མི་བཟོད་དག་ལོངས་སྤྱོད་ཕྱིར། །དེ་ཡིས་ས་ལྕིར་ལེགས་
བསྲེས་ནས། །རྩིག་པའི་ཁུང་བུ་ལ་སོགས་བྱུག །དེ་ལྟར་ལེགས་པར་སྦྱར་ན་ནི། །སྦྱིན་
འབྲས་བདེ་བའི་དོན་དུ་འགྱུར། །སྦྱིན་བདག་རྣམས་ཀྱི་བསོད་ནམས་རྒྱུན། །མི་ཆད་པ་ཡི་རྒྱུ་
ཡིན་ནོ། །གཙུག་ལག་ཁང་གཞན་རྙེད་པ་ནི། །སྤྱད་དེ་གཞན་དུ་གནས་པ་ན། །དེ་ཡིས་གོད་
དམ་དུ་ན་ཡང་། །ཐམས་ཅད་རིན་ཚད་གཞལ་བར་བྱ། །དགེ་འདུན་དག་གི་གནས་མལ་ལ།།
ཤེས་བྱེད་མཚན་མ་གདབ་པར་བྱ། །ཆེ་གེའི་སྦྱིན་བྱའི་ཆོས་ཡིན་ཞེས། །མཛེས་པའི་ཡི་གེ་
-379



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
རྣམས་ ཀྱིས་སོ། ཁྲི་སྟེང་ཁྲི་ནི་བརྩེགས་པ་ལ། །དགེ་སློང་འདུག་པར་བྱེད་པ་དེ། །ཉེས་བྱས་
དུང་གི་སྒྲ་གཅན་གྱིས། །འདས་ཏེ་དེ་ནི་འོག་ཏུ་ལྟུང་། །དགེ་ཚུལ་གང་ཞིག་དད་པ་ཅན། །
བསླབ་ལ་རབ་གུས་བློ་ལྡན་གྱིས། །ཚོགས་ལ་གོ་བྱས་དེ་དག་གི །གནས་མལ་ལ་ནི་རུང་བ་
ཉིད། །ཀོ་ལྤགས་ལས་གྱུར་མལ་སྟན་དག །ཡུལ་གྱི་དབུས་སུ་བཀག་པ་སྟེ། ཁྱིམ་པའི་ཁྱིམ་
དུ་འདུག་ཙམ་རུང་། །དེར་ཡང་ཉལ་བ་གནང་མ་ཡིན། །གཙུག་ལག་ཁང་གི་སྒོ་དྲུང་དུ། །
དོམ་ལྤགས་ཉིད་ནི་རྗེས་སུ་གནང་། །ཀོ་ལྤགས་ཀྱི་ནི་མལ་སྟན་དག །མཐའ་འཁོབ་ཏུ་ནི་
ཉེས་པ་མེད། །ངོ་མཚར་ནོར་བུ་མུ་ཏིག་སོགས། །རིན་ཆེན་མཆོག་གིས་མཛེས་པ་ལ། །
གསེར་དང་བ་སོ་ལ་སོགས་རྐང་། །མལ་སྟན་ཆེན་པོ་ཞེས་བྱར་བརྗོད། །གང་གི་སྟེང་དུ་བརླ་
འདུག་ནས། །རྐང་བརྐྱང་ས་ལ་མི་རེག་པ། །མལ་སྟན་ཁྱད་པར་འདི་འདྲ་ཡང་། །དེ་ནི་མལ་
སྟན་མཐོན་པོར་འདོད། །འདི་དག་བསྙེན་གནས་སྡོམ་པར་ནི། ཁྱིམ་པ་ལ་ཡང་རབ་བཀག་
།དེ་འདིར་གཉིས་ཀ་དགེ་སློང་ལ། །ཅི་ཕྱིར་དགག་པར་མི་འོས་ཡིན། ཁྲིའུ་ལ་ནི་གཅིག་
པུར་འདུག །གཉིས་ནི་ཤིང་ཁྲི་བརྟན་པའོ། །བརྟན་དང་མི་བརྟན་ཤེས་བྱས་ནས། །ཤིང་ཁྲི་
ལ་ནི་གསུམ་སོགས་ཀྱང་། །གཎྜི་བརྡུངས་ནས་ཞུས་ཏེའམ། །ཚུལ་ཤིང་བྲིམ་པ་དག་གིས་
ཀྱང་། །རྙེད་པ་འགེད་བྱེད་དེ་ཡི་ཚེ། །དགེ་སློང་ཀུན་ལ་གོ་བར་བྱ། །ཤི་སོགས་བརྡ་ནི་སྤྱོད་
བྱེད་པའི། །བྱིའོ་ལ་སོགས་གཎྜི་ལྔ། །དགེ་སློང་རྣམས་ཀྱིས་བརྡུང་བ་ནི། །འགལ་མེད་རྗེས་
སུ་གནང་བ་ཡིན། །ལན་ཅིག་ཀུན་ཏུ་བཏེག་པ་ཡིས། །གང་དུ་རབ་ཏུ་བརྡུང་བ་ནི། །དེ་ནི་ཤི་
བར་མཚོན་བྱེད་པ། །བྱིའོ་ཉིད་བརྗོད་དང་པོའོ། །གང་དུ་ལན་གཉིས་བཏེག་པས་བརྡུང༌། །
དེ་ནི་གཉིས་པ་ལས་སུ་ཤེས། །དེ་ཉིད་གཅིག་གིས་ལྷག་པར་ནི། །འདུ་བ་ཞེས་བྱར་མངོན་
པར་བརྗོད། །ངེས་མེད་གནོད་བྱུང་གཎྜི་སྟེ། །དེ་ཡང་འཇིག་རྟེན་གོ་བྱེད་ཡིན། །སྒྲ་ལྡན་ཁར་སྟེ
གསིལ་འཁྲོལ་བ་ནི། །བསམ་གཏན་པ་རྣམས་གོ་བྱེད་ཉིད། །གཙུག་ལག་ཁང་ནང་གློ་བུར་ག
-380



འདུལ་བ་མེ་ཏོག་ཕྲེང་རྒྱུས།
གང་། །འཇུག་ཚེ་ཕྱི་རོལ་རྐང་གཉིས་བཀྲུ། །སྤྲུག་གམ་ཡང་ན་ཕྱི་བྱ་སྟེ། །ཆུའམ་ཡང་ན་ལོ་
མས་སོ། །ནང་ཞུགས་ཉེ་བར་ཕྱིན་པ་ན། །བརྟུལ་ཞུགས་ཅན་ཐད་ཕྱག་བྱ་སྟེ། །དེས་ཀྱང་དེ་
ལ་ཅི་ནུས་སུ། །དེ་དག་ལ་ནི་བྱ་བ་ཡིན། །དཀའ་ཐུབ་ཅན་གྱིས་ཐོག་མར་ནི། །དགེ་འདུན་
དག་གི་ནང་ཁྲིམས་དྲི། །དེ་ཡིས་སྟོན་པའི་བཀའ་བཞིན་དུ། །ཡང་དག་རྗེས་སུ་བསྲུང་བར་
བྱ། །གཙུག་ལག་ཁང་དུ་དགེ་སློང་ལ། །གནོད་བྱེད་དུ་ནི་མི་འགྱུར་བ། །ཡོན་ཏན་འཕེལ་དུ་
རུང་བ་གང་། །དེ་འདྲ་དགེ་སློང་རྣམས་ཀྱིས་བཅའ། །ཤེས་བྱ་མ་ལུས་དེ་ཉིད་ནི། །མཁྱེན་
པའི་དེ་བཞིན་གཤེགས་པ་ལ། །བརྟུལ་ཞུགས་ཅན་གྱིས་ཚེ་ལྡན་དང་། །རིགས་རུས་མཚན་
ནས་སྨོས་པ་དང་། །ཡུལ་ནས་བརྗོད་པར་མི་བྱའོ། །རྒན་པོ་དག་ལ་གསར་བུ་ཡིས། །བཙུན་
པ་ཞེས་ནི་བརྗོད་བྱ་སྟེ། །གསར་བུ་ལ་ནི་རྒན་པོས་ཀྱང་། །ཚེ་ལྡན་ཞེས་བརྗོད་གཞན་དུ་
མིན། །རིགས་པ་ཡིས་ནི་ཅི་ནུས་སུ། །ཉལ་ཉིལ་ངེས་པར་བསལ་བར་བྱ། །ཚེས་བརྒྱད་དང་
ནི་བཅུ་བཞི་ལ། །གཎྜི་བརྡུང་ནས་གནས་པས་ས། །བཤང་གཅི་མཆིལ་མ་ངར་སྣབས་དང་།
ཁྲག་ཀྱང་ངེས་པར་འདོར་བ་ན། །སྒྲ་བཅས་སེ་གོལ་གཏོགས་བྱ་སྟེ། །བསླབ་པ་ཟད་པར་མི་
འདོད་ནའོ། །རྩྭ་སྔོན་དང་ནི་ཆུ་དག་ལ། །དོར་བར་བྱ་བ་མ་ཡིན་ནོ། །ས་གཞི་གཙང་མའི་
ཕྱོགས་དག་དང་། །གང་དུ་འགལ་མཐོང་དེར་ཡང་མིན། །ཉིན་མཚན་བདེར་གནས་ད་
དགེ་
སློང་གིས། །ཏམ་པོ་ལ་ནི་མི་བཟའ་སྟེ། །དགེ་སློང་རིགས་པ་བསྟེན་པ་ཡིས། །ནད་པ་ལ་ནི་
ཉེས་པ་མེད། །དུས་མིན་ཟས་ལ་བཀག་པ་ཡིས། །འབྲས་བུ་གང་ཡང་མི་བཟའ་སྟེ། །མཁས་
པ་རྣམས་ཀྱིས་ཆོས་འདུལ་ལས། །གནང་བ་དེ་སྤྱད་མདོར་བསྡུས་ཡིན། །དགའ་བོའི་མིག་
སྨན་ཐུར་མ་སོགས། །ཐུབ་པས་ཇི་སྐད་མདོར་གསུངས་བཞིན། །དེ་བཞིན་དགེ་སློང་རྣམས་
ཀྱིས་འདིར། །བཟའ་བ་བག་ཡོད་ཡོངས་སུ་སྤྱད། །གཙུག་ལག་ཁང་ནང་དགེ་སློང་གིས། །
སྐྲ་དང་ཁ་སྤུ་བྲེག་མི་བྱ། །ནད་པས་ས་གཞི་གཙང་མ་ལ། །གོས་དག་བཏིང་སྟེ་བྲེག་པར་བྱ།།བ
-381



7ar 
/བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྐྱ་སོགས་འདྲེག་པར་བྱེད་པ་ལ། །རྒན་རིམ་ཇི་བཞིན་རྗེས་སུ་གནང་། །ཉུང་ངུ་ཙམ་ཞིག་
བྲེགས་ན་ཡང་། །གསར་བུའི་འཕྲོ་ནི་མི་གཅད་དོ། །དང་པོར་མགོ་བོ་ཡང་ནི་ཁ། །དེ་ནས་སྣ་
ཡི་གཙང་སྦྲ་དང་། །དེ་འོག་རྐང་ལག་སེན་མོ་སྟེ། །ལས་བྱེད་རིམ་པ་འདི་དག་གོ །སྐྲ་ནི་ཚན་
པས་མི་བྲེག་སྟེ། །བརྟུལ་ཞུགས་ཅན་ལ་གནང་བ་ནི། །འགའ་ཞིག་གནས་སུ་རྨ་ཉེ་ན། །ཆན་
པས་གཅད་དུ་རུང་བ་ཡིན། །ནད་པ་ལ་ནི་གོ་བྱས་ནས། །ཚངས་སྤྱོད་རྣམ་པར་མཁས་པ་
ཡིས། །ཀུན་ཁྱབ་ཕྱོགས་སུ་དྲན་ལྡན་པས། །སྤུ་དག་བྲེགས་སོགས་རུང་བ་ཡིན། །ཟླ་འདྲ་
འབྲས་བུའི་རྣམ་པའམ། །དེ་བཞིན་སྤུ་གྲིའི་སོ་ལྟ་བུར། །གཅད་དོ་རྩི་ཡིས་མི་བྱུག་ཅིང་། །
དག་ཕྱིར་ཡིན་ཏེ་མཛེས་ཕྱིར་མིན། །དགོན་པ་པ་ཡིས་སོར་གཉིས་ལས། །ལྷག་པར་སྐྲ་སྐྱེས་
གཞག་མི་བྱ། །གྲོང་གི་མཐར་གནས་བརྟུལ་ལྡན་གྱིས། །སོར་གཉིས་ཡང་ནི་མི་རུང་སྨད། །
སྒྲ་རྣམས་བྲེགས་ཟིན་རྗེས་ཐོགས་ལ། །དག་པའི་དོན་དུ་ཁྲུས་བྱའོ། །སྡོམ་བརྩོན་རྐྱེན་དབང་
ལྡན་གྱུར་ན། །ཡན་ལག་ལྔ་རྣམས་བཀྲུ་བར་གནང་། །དགེ་འདུན་སྤྱི་ཁང་ཉེར་གནས་སུ། །
སྤུ་གྲི་ལ་སོགས་སྣོད་བཅས་བཞག །སྐྲ་སོགས་ལས་ལ་མཁས་ན་ནི། །དབེན་པར་བྱེད་ལ་
བཀག་པ་མེད། །སོ་ཤིང་བྱས་ཤིང་ཁ་བཀྲུས་ནས། །དམ་པའི་ཆོས་ནི་བཤད་བྱ་སྟེ། །ཟས་
དུས་ཡང་ནི་དེ་ཉིད་ལས། །གཞན་དུ་འོས་པ་མ་ཡིན་ནོ། །དེ་ཡང་རྣམ་གསུམ་རིང་ཤོས་ནི། །
སོར་ནི་བཅུ་གཉིས་ཤེས་པར་བྱ། །བརྒྱད་ནི་ཆུང་ངུ་དེ་ཡི་དབུས། །བར་མ་ཞེས་ནི་བརྗོད་པ་
ཡིན། །དེ་དོར་ནས་ཀྱང་ལྕེ་བཞར་གྱིས། །འབད་དེ་ལྕེ་ནི་བཞར་བར་བྱ། ཁར་བ་ཟངས་དང་
ར་གན་ལྕགས། །ལྕེ་བཞར་རྣམ་པ་བཞི་ཡིན་ནོ། །གྲོང་གི་ཐ་མར་གནས་པ་ཡིས། །དེ་དག་
ཉེར་བསྒྲུབ་གཞན་ཡང་ནི། །མེད་ན་ལེགས་པར་བུད་པ་ཡི། །ཤིང་ཚལ་གྱིས་ཀྱང་བཞར་
རུང་ཉིད། །གལ་ཏེ་ཤིང་ཚལ་ཡང་མེད་ན། ཁ་དང་ལྕེ་ཡི་དྲི་མ་ནི། །ཇི་ལྟར་སུས་ཀྱང་མི་
མཐོང་བར། །ལྕི་བར་བཅས་པའི་ཆུ་ཡིས་སྦྱང་། །སྔོན་བྱུང་དུག་ཅན་སྦྲུལ་ཤི་བས། །ཁྲམ་
-382



འདུལ་བ་མེ་ཏོག་ཕྲེང་རྒྱུས།
ཟེའི་བུར་སྐྱེས་གྱུར་པ་ཞིག །རབ་བྱུང་དེ་ཡི་ལྕེ་ཡིས་དྲིས། །རྣམ་སྦྱང་ཉེས་པ་མང་པོར་གྱུར།།
དང་པོར་སྦྲང་མ་སོ་ཤིང་གིས། །དེ་ཡིས་རྩངས་པ་ཤི་གྱུར་ཏེ། །དེ་ཡིས་ནེ་ལེ་དེ་ལ་གང་། །
རེག་པས་མཐའ་དག་ཤི་བར་གྱུར། །དེ་ཡི་དྲི་དོར་ཐམས་ཅད་དུ། །འགྲོ་བ་རྣམས་ནི་རིམ་
གྱིས་ཤི །དེ་ཡི་ཕྱིར་ན་བཅོམ་ལྡན་འདས། །ཐུགས་རྗེ་ལྡན་པས་བཀག་པ་ཡིན། །ཚུལ་ལྡན་
རྣམས་ཀྱི་སོ་ཤིང་ནི། །བཀྲུས་ནས་ཡོངས་སུ་དོར་བར་བྱ། །ཆུ་དག་མེད་ན་ས་ལ་ཡང་། །
བྲུད་དེ་ཡོངས་སུ་དོར་བར་བྱ། །གཅི་བ་དང་ནི་བཤང་བ་དང་། །སོ་ཤིང་བཅའ་བའི་བྱ་བ་སྟེ།།
རྣམ་པ་གསུམ་པོ་དགེ་སློང་གིས། །སྒྲིབ་གཡོགས་ཅན་གྱི་ཕྱོགས་སུ་བྱ། །དགེ་སློང་དག་ལ
རིམ་གཅིག་པའི། །མཆིལ་ལྷམ་བཅང་བ་རྗེས་སུ་གནང་། །མཆིལ་ལྷམ་རིམ་པ་མང་པོ་ཅན།།
མ་བརྟགས་པར་ནི་བཅང་མི་བྱ། །སྒྲ་ཅན་དང་ནི་རིན་པོ་ཆེ། །བཅང་དུ་རུང་བ་མ་ཡིན་ནོ། ། །
ཚུལ་ཁྲིམས་ལྡན་པས་ལོངས་སྤྱོད་ན། །དགེ་འདུན་གྱི་ལ་ཉེས་པ་མེད། །ལྷགས་རླུང་ཅན་གྱི་
ས་ཕྱོགས་སམ། ཁ་བ་ཅན་དུ་ཉིན་མོ་ཡང་། །རྐང་པའི་གནས་སྐབས་རིག་བྱ་སྟེ། །ཡུ་བ་ཅན་
ཡང་རྗེས་སུ་གནང་། །སྟག་དང་སེང་གེ་དྲེད་དང་རྟ། །གླང་པོའི་པགས་པས་བྱ་བ་མིན། །
གཞན་དག་ཀྱང་ནི་དེ་དག་གི །རྒྱུས་པ་ཅན་ནི་རྣམ་པར་སྤངས། །གཞན་ཡང་སྡེར་མོ་ཅན་
དང་ནི། །མཆེ་བ་ཅན་ནི་མི་བཅང་སྟེ། །སྤྱང་ཁྱི་བྱི་བ་ལ་སོགས་པའི། །པགས་པས་བྱས་པའི་
མཆིལ་ལྷམ་ཡང་། །གཙུག་ལག་ཁང་དུ་ཐམས་ཅད་དུ། །ཤིང་གི་མཆིལ་ལྷམ་མི་རུང་སྟེ། །
བཤང་དང་གཅི་བའི་ཁང་པ་དང་། ཁྱིམ་པའི་གྲོང་དུ་ཉེས་པ་མེད། །འོད་མ་མུན་ཛ་ལ་སོགས་
པའི། །རང་བཞིན་མཆིལ་ལྷམ་མི་བཅང་སྟེ། །རླུང་ཁྲག་ནད་ཀྱིས་ཉེན་པ་ཡི། །ནད་པ་དག་
ལ་བཀག་པ་མེད། །གྲུ་ལ་སོགས་པ་མེད་པ་ན། །གླང་པོ་རྟ་དང་མ་ཧེ་དང་། ཁྱུ་མཆོག་རྔ་མོའི་
མཇུག་མ་ལ། །འཇུས་ཏེ་བརྒལ་བ་བཀག་པ་མེད། །ཚོགས་ལ་འབད་པས་ཐམས་ཅད་དུ། །
བསྲུང་ལ་རག་ལས་ཡོད་མ་ཡིན། །རྒྱལ་པོའི་སྐལ་བ་ལེན་པ་དང་། །ཞིང་གི་བྱ་བ་རྗེས་སུ་
-383



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གནང་། །གཙུག་ལག་ཁང་དུ་ཆར་སོགས་ཀྱི། །འཇིགས་པ་རྣམས་ཀྱིས་གཡེངས་པ་ན། །
ཚོགས་ཀྱི་ནགས་ཀྱི་ལོ་ཏོག་ནི། །འབད་པས་རང་གིས་བསྐུར་བར་བྱ། །དགེ་འདུན་གྱི་ནི་བ་
ལང་སོགས། །རབ་ཏུ་འབད་པས་བསྲུང་བར་བྱ། ཁུར་ཁོལ་ཤོད་ཅིག་སོད་ཅིག་ཅེས། །ཚིག་
ངན་བརྗོད་པར་མི་བྱའོ། །དགེ་ཚུལ་ལ་སོགས་གང་རྣམས་ཀྱིས། །ལམ་དུ་ལམ་བརྒྱགས་
ཁུར་བ་ན། །དེས་དོན་བསྐུར་བྱ་ཆུ་ལ་ཡང་། །དགེ་སློང་གིས་ནི་བསྒྲལ་བར་བྱ། །དུབ་པ་ན་
ཡང་བསྐུར་བྱ་ཞིང་། །དེ་ནི་དེ་ཡིས་བྱིན་བརླབས་ཏེ། །སེམས་ཀྱི་འགྱོད་པ་མེད་པས་ནི། །ཐེ་
གུ་ལ་སོགས་སྦྱོར་བས་སོ། །རྐུན་པོས་སྐྲག་གྱུར་བོར་བའམ། །བརྒལ་དཀའི་ཆུ་ལ་བོར་བ་
ཡང་། །དེ་ནི་ལེགས་བླངས་ཕྱུང་ནས་ཀྱང་། །ཡོངས་སུ་སྤྱོད་ལ་བཀག་པ་མེད། །བཟའ་
བཅའ་རྫས་སོགས་ཀྱིས་གང་བའི། །ཤིང་རྟ་བགྲོད་དཀའི་ལམ་དུའམ། ཁ་ལོ་པ་ཡི་སྟན་མ་
གཏོགས། །འབད་པས་དགེ་སློང་རྣམས་ཀྱིས་བཀྲི། །འདི་ལ་འདི་གཉིས་འོས་ཡིན་པས། །
གྲུ་ནི་འདམ་སོགས་ཟིན་པ་ན། །གྲུ་གདོང་རྣམ་པར་སྤངས་ནས་ནི། །དེ་ནི་དགེ་སློང་རྣམས་
ཀྱིས་བཀྲི། །རླུང་སོགས་མེད་ན་ཚོན་གྱི་ལས། །བྱའོ་ཉི་མ་ངན་པར་མིན། །འདི་ལ་གང་དུ་
སྐྱོན་འབྱུང་བའི། །ས་ཡི་ཆ་དང་ཉིན་གུང་མིན། །མཁས་པས་ཕལ་ཆེར་རྡུལ་དང་ཆར། །རླུང་
དང་ཉི་དུས་མ་ཡིན་ཏེ། །འདི་ནི་ཁང་བཟངས་སོགས་དོན་དུ། །ས་གཞི་གཙང་མར་སྦྱངས་
ནས་སོ། །དགེ་སློང་རྣམས་ནི་རྩོད་པ་དག །བྱེད་ན་ཆོས་ལྡན་ལྷན་ཅིག་པས། །མ་གུས་བྱེད་
པ་དེ་དག་ནི། །ཡལ་བར་མི་དོར་དགག་པར་བྱ། ཁྲིམས་འཆལ་གྱུར་ལ་ཁྲིམས་ལྡན་གྱིས། །
ཚུལ་མཉམ་རྣམས་ལ་མང་ཐོས་ཀྱིས། །ཐོས་པ་མཉམ་ལ་སྤོབས་པ་ཅན། །སྤོབས་པ་མཉམ་
ལའང་ཕུལ་བྱུང་གིས། །གང་ཞིག་དང་པོར་རྩོད་པ་ལ། །དེ་ཡི་ཚིག་གིས་འདུལ་གྱུར་པ། །
སྤོབས་ཅན་ཉིད་ལའང་གང་ལྷག་པ། །དེ་དག་ཚིག་གིས་འདུལ་བ་ཡིན། །རབ་ཏུ་ངེས་དང་
ལྡན་པ་ཡིས། །རྩོད་པ་ཡོངས་སུ་རྟོག་པ་པོས། །ཕན་ཚུན་ནང་ཁོན་བསྟན་པ་ལ། །ཡང་ན་
-384



འདུལ་བ་མེ་ཏོག་ཕྲེང་རྒྱུས།
བཏང་སྙོམས་གཞག་པར་བྱ། །མི་མཐུན་པས་ཀྱང་ལམ་དག་ཏུ། །ཕྲད་ན་རྒན་ལ་ཕྱག་བྱ་
སྟེ། །དེས་ཀྱང་ནད་མེད་གྱུར་ཅིག་བརྗོད། །གཞན་དུ་གཉིས་ཀ་ལྟུང་བར་འགྱུར། །བསྲོ་ཁང་
ཁྲུས་ཀྱི་གནས་སུ་ནི། །སྒོ་དྲུང་སྲུང་མ་གཞག་བྱ་སྟེ། །དགེ་སློང་རྣམས་ནི་ཁྲུས་སྲོད་དག །
བྱེད་པ་མ་དད་བཟློག་ཕྱིར་རོ། །སྡོམ་བརྩོན་སྣ་ཚོགས་ཚོན་དག་གིས། །རི་མོའི་ཆོ་ག་དེ་དག་
གནང་། །གང་དག་ལ་ནི་རུང་བའི་ལས། །སེམས་ཅན་རྣམ་པ་མ་གཏོགས་སོ། །གནས་ཁང་
དག་ཏུ་རུས་པ་ཡི། །ཚོགས་བཅས་དུར་ཁྲོད་ཆེན་པོ་བྲི། །གཅེར་བུ་སོ་གཙིགས་འཇིགས་པ་
ཡི། །ཐོད་པའི་ཕྲེང་བ་རྒྱན་དུ་བྱ། །རྩ་བའི་སྒོར་ནི་དབང་ཕྱུག་ཆེ། །ཀུན་དགའ་བཞིན་གྱི་
དཀྱིལ་འཁོར་ཅན། །ལག་ན་བེ་ཅོན་ཐོགས་པ་ཡི། །གནོད་སྦྱིན་རྣམས་ཀྱི་བདག་པོ་བྲི། །ཆོ་
འཕྲུལ་པདྨ་རྒྱས་པ་ལ། །བདེར་གཤེགས་གཟུགས་མང་བཞུགས་པ་དང་། །སྲིད་པའི་འཁོར་
ལོའི་བར་དག་ཏུ། །སྒོ་ཁང་ལོགས་ནི་གཉིས་སུའོ། །གཙང་ཁང་སྒོར་ནི་གནོད་སྦྱིན་རྣམས། །
མེ་ཏོག་ཕྲེང་ཐོགས་བྲི་བྱ་སྟེ། །གུས་པས་བཟའ་བ་མང་ཐོགས་ནི། ཁྱམས་ཀྱི་བཀོད་པའི་ས་
དག་ཏུའོ། །མཛོད་སྒོར་གནོད་སྦྱིན་ཆེན་པོ་ནི། །ལག་ན་རིན་ཆེན་མྱུ་གུའི་མིང་། ཁ་ནས་རིན་
ཆེན་མང་སྐྱུག་པ། །གསེར་གྱི་བུམ་པ་བཟང་ཐོགས་པའོ། །ཀུན་ནས་འདུ་བའི་ཁང་པར་ནི།།
བརྟུལ་ལྡན་རྒན་ཞིང་རྒན་པ་རྣམས། །ཆོས་དང་མངོན་བརྗོད་འཆད་པ་ནི། །བྱེད་པ་མངོན་
པར་གནས་པ་བྲི། །བསྲོ་ཁང་མེ་ཡི་གནས་སུ་ནི། །མདོ་སྡེ་ལྷ་ཡི་ཕོ་ཉ་བྲི། །ནད་པའི་སྔས་སུ་
སྐུ་གཟུགས་ནི། །ནད་པའི་དབུགས་འབྱིན་བླ་མར་མཛད། །སྣ་ཚོགས་རྒྱན་གྱིས་ཕུན་ཚོགས་
པའི། །ཀླུ་མོ་ཆུ་ཡི་གནས་སུ་སྟེ། །དུར་ཁྲོད་འཇིགས་སུ་རུང་བ་ནི། །བཤང་དང་གཅི་བའི་
ཁང་པར་རོ། ཁང་བཟང་དག་གི་ངོས་དག་ཏུ། །ཐུབ་པའི་སྔོན་གྱི་སྐྱེས་རབས་བྲི། །དཔེར་ན་
ཐམས་ཅད་སྒྲོལ་དང་ནི། །ཟླ་འོད་བཟོད་པར་སྨྲ་ལ་སོགས། །གཙུག་ལག་ཁང་སོགས་
འདུལ་བ་ལ། །འཇིག་རྟེན་མངོན་པར་དད་འཕེལ་ཕྱིར། །རི་མོའི་ཆོ་ག་བརྗོད་པ་འདི། །
-385



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཐུགས་རྗེ་ཅན་གྱིས་ལེགས་པར་གནང་། ཁྱམས་དང་ཁང་བཟངས་རྣམས་སུ་ནི། །ཆེད་དུ་མེ་
སྤར་མི་བྱ་སྟེ། །དགོས་པས་དེ་དང་མཐུན་པར་ནི། །མདག་མ་ཡོངས་སུ་སྤྱད་པར་བཞེད། །
ས་གཞི་ཡོངས་སུ་སྦྱངས་པ་ལ། །མེ་ནི་བཏང་བར་མི་བྱ་སྟེ། །དེ་ཕྱིར་དེ་ནི་སྦར་བའི་ཕྱིར། །
མེ་ལིང་རྗེས་སུ་གནང་བ་ཡིན། །སངས་རྒྱས་ཚོགས་ཀྱི་རྒན་པོ་དང༌། །རྒྱལ་པོ་དང་ནི་སློབ་
དཔོན་དང་། །དེ་བཞིན་མཁན་པོ་ཉིད་ཀྱི་བཀའ། །གང་ཞིག་རིགས་ན་འདའ་མི་བྱ། །དང་པོ་
འདིར་ནི་གང་ཅུང་ཟད། །གནང་མེད་བཀག་པ་མེད་པ་ནི། །གང་ཞིག་རུང་དང་མཐུན་པ་ན།།
དེ་ནི་ཐེ་ཚོམ་མེད་པར་སྤྱད། །མི་རུང་བ་དང་ཉེ་ལྟ་ན། །སྡོམ་བརྩོན་རྣམས་ཀྱིས་དེར་མི་སྤྱད།།
འདི་ནི་ཆོས་འདུལ་མདོར་བསྡུས་པ། །བསྟན་བཅོས་སྒྲོན་མ་ལྟ་བུར་བཞག །འདུལ་བའམ་
ནི་མདོ་སྡེ་ཡི། །གླེང་གཞི་གསལ་པོར་མ་དྲན་ན། །བཞུགས་པའི་གྲོང་ཁྱེར་རྣམས་ཀྱི་མིང་། །
གང་འདོད་དོན་ནི་སྨོས་པར་བྱ། །མཉན་ཡོད་གནས་བཅས་ཙམ་པ་ཀ །བཱ་རཱ་ཎ་སཱི་ཡངས་པ་
ཅན། །རྒྱལ་པོའི་ཁབ་ཅེས་གྲགས་པ་སྟེ། །འདི་དག་གྲོང་ཁྱེར་ཆེན་པོར་ཤེས། ཁྱིམ་བདག་
མགོན་མེད་ཟས་སྦྱིན་ཏེ། །ས་བདག་མི་དབང་གསལ་རྒྱལ་བརྗོད། །བུད་མེད་རྣམས་ལ་ས་
ག་སྟེ། །བརྗེད་ངས་དག་ནི་སྨོས་པར་བྱ། །གྲོང་ཁྱེར་བཱ་རཱ་ཎ་སཱི་སྟེ། །ས་བདག་ཡང་ནི་ཚངས་
སྦྱིན་ནོ། །སྐྱེས་པའམ་དེ་བཞིན་བུད་མེད་ལ། །བསྙེན་གནས་སྟེར་ན་བསྒྲུབ་བྱ་བ། །དང་
པོའི་སྦྱོར་བ་གང་ཡིན་ལ། །ཀློག་པ་དྲན་པ་མི་གསལ་ན། །བསླབ་པའི་གཞི་ནི་མཐར་ཐུག་
པ། །འདི་ནི་ཐུབ་པས་གསུངས་པ་ཡིན། །ཐོག་མར་བཱ་རཱ་ཎ་སཱིར་ནི། །ཆོས་ཀྱི་འཁོར་ལོ་
བསྐོར་བ་ན། །ལྔ་སྡེ་བཟང་ལ་ཕན་བཞེད་པས། །མདོ་སྡེ་བཅོམ་ལྡན་འདས་ཀྱིས་གསུངས།།
གཉིས་པའང་གང་གི་འཁོར་ཀུན་ནི། །གཟུགས་ལ་སོགས་པ་ཕུང་པོར་བཅས། །བདག་
འཛིན་ཞགས་པ་གཅིག་པུ་ཡིས། །འཆིང་བ་མཐའ་དག་རྣམ་གྲོལ་མཛད། །ལྔ་སྡེ་བཟང་
རྣམས་ཉིད་ཀྱི་ཕྱིར། །གོས་དག་ལེགས་བགོས་འཚམ་དང་མཛེས། །ཟླུམ་པོ་ལ་སོགས་ཐ་
-386



འདུལ་བ་མེ་ཏོག་ཕྲེང་རྒྱུས།
སྙད་ཀྱིས། །བསླབ་གཞི་ཡང་དག་གསུངས་པ་ཡིན། །ཇི་ལྟར་གནས་ནི་གཙང་མའི་ལྷ། །
བག་ཡོད་གོས་ཡོངས་གྱོན་བྱེད་པ། །དེ་བཞིན་ཐུབ་པས་དགེ་སློང་ལ། །ཟླུམ་པོར་རབ་ ཏུ་
གསུངས་པ་ཡིན། །ཐུབ་པས་རིམ་པ་འདི་ཡིས་ནི། །བཟང་སྦྱིན་ལ་སོགས་མཐོ་རིས་དང་། །
ཐར་པ་འདོད་པ་དེ་དག་ལ། །བསླབ་པའི་གཞི་ཡང་བཅའ་བར་མཛད། །སོ་གའི་དུས་ན་
མཐའ་མེད་པའི། །རྒྱ་མཚོར་འཇུག་པ་ཇི་བཞིན་དུ། །གང་གིས་དང་པོར་འདུས་པ་ལ། །ཚུལ་
ཁྲིམས་དྲི་མ་སྦྱོང་མཛད་པ། །དྲུག་སྡེ་བདག་ཉིད་ཆེན་པོ་རྣམས། །ངོ་མཚར་བཅས་པའི་
སྤོབས་པ་ཅན། །མཚོན་པ་མེད་ཀྱང་གྲུབ་པ་སྟེ། །བཟང་པོ་དེ་དག་དྲང་སྲོང་ཆེ། །དགའ་བོ་
ཉེར་དགའ་འགྲོ་མགྱོགས་དང་། །འཆར་ཀ་འདུན་པ་ནམ་སོ་སྟེ། །མཁས་པ་དཔའ་བོ་དྲུག་
སྡེར་གྲགས། །སངས་རྒྱས་བསྟན་པ་བསྲུང་བར་མཛད། །སླར་ཡང་དེ་དག་ཤིན་ཏུ་བཟང་། །
རབ་བསྔགས་མུན་པ་འཇོམས་བྱེད་པ། །མཁས་པ་རྣམས་ཀྱིས་གང་ལྟར་ཡང་། །འདུལ་བ་
ལས་ནི་འདའ་མི་བྱེད། །སངས་རྒྱས་སྲས་སུ་གང་གྱུར་པ། །དེ་དག་ཡོན་ཏན་བསམ་མི་ཁྱབ།།
གང་འདིར་ཉེ་བར་བསྟན་པ་ནི། །རྟོགས་པར་བྱེད་པའི་བཤེས་གཉེན་མཆོག །ཡུན་རིང་
བསགས་སྡིག་མི་ཤེས་པས། །འགྲོ་བ་གཉིད་ཀྱིས་ལོག་པ་འདི། །གང་གིས་དམ་ཆོས་བསྟན་
པ་ཡི། །ལག་པས་བསྐུལ་ཏེ་སད་མཛད་པའོ། །ཡུན་རིང་གོམས་པས་བསྐྱེད་པ་ཡི། །ཐུགས་
རྗེས་ཐུགས་ནི་བརླན་པ་སྟེ། །བདག་ཉིད་ཆེན་པོའི་མཛད་པ་ནི། །རྣམ་བཅུ་གདོན་མི་ཟ་བ་
ཡིན། །གཞན་དག་བྱང་ཆུབ་ལུང་བསྟན་དང་། །བྱང་ཆུབ་སེམས་བསྐྱེད་བསྟན་པ་དང་། །སྐུ་
ཚེ་ལྔ་ཆ་འདོར་བ་དང་། །མཆོག་གཉིས་རབ་ཏུ་བྱུང་བ་དང་། །སངས་རྒྱས་གདུལ་བྱ་འདུལ་
བ་དང་། །མཚམས་གཅད་པ་ནི་བསྒྲུབ་པ་དང་། །ཆོ་འཕྲུལ་རབ་ཏུ་བསྟན་པ་དང༌། །ལྷ་ཡི་
གནས་སུ་གཤེགས་པ་དང་། །ལས་ཀྱི་དབྱེ་བ་བཤད་པ་དང་། །ཡབ་ཡུམ་བདེན་པ་མཐོང་བ་
ལ། །ཇི་སྲིད་མ་བཀོད་དེ་སྲིད་པར། །མྱ་ངན་འདའ་བར་མི་མཛད་དོ། །གང་གིས་ཐུབ་པའི་
-387



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བསྟན་པ་འདི། །འཇིག་རྟེན་སྣང་མཛད་རིན་པོ་ཆེ། །རྒྱ་མཚོ་སྒྲོལ་བའི་གྲུ་ལྟ་བུ། །སྡུད་པོ་
རྣམས་ལ་ཕྱག་འཚལ་ལོ། །གང་ཞིག་མང་དུ་ཐོས་པ་ཡིས། །སྐྱེ་བའི་ལྕགས་སྒྲོག་རྣམ་གྲོལ་
བ། །ཐོས་འཛིན་མདོ་སྡེའི་སྡེ་སྣོད་ཀྱི། །སྡུད་པོ་འཕགས་པ་ཀུན་དགའ་ལའང༌། །གང་གིས་
ངན་སོང་སྦྲུལ་གདུག་ནི། །འདུལ་བའི་ལེགས་བཤད་དྲི་མེད་པའི། །སྔགས་ཀྱིས་གསོ་བར་
མཛད་པ་དང་། །འཕགས་པ་ཉེ་བ་འཁོར་ལ་ཡང་། །གང་གིས་ཀུན་ནས་མ་མོ་ཡི། །སྡེ་སྣོད་
རབ་ཏུ་བསྟན་པ་ཡིས། །སྒྲོན་མ་བཞིན་དུ་གསལ་མཛད་པ། །བློ་ལྡན་འཕགས་པ་འོད་
སྲུངས་ལའང་། །རྒྱལ་པོའི་ཁབ་ཏུ་སྡེ་སྣོད་གསུམ། །འདིས་ལེགས་ཐམས་ཅད་བསྡུས་པ་
ཡིན། །ལྷར་བཅས་མི་ཡི་འཇིག་རྟེན་དུ། །སྣང་བ་ཆེར་མཛད་འདི་ཡིན་ནོ། །གང་དུ་ཐོས་
ལྡན་འདི་དག་དང་། །དགྲ་བཅོམ་སྡིག་པ་རིང་སྤངས་པ། །ལྔ་བརྒྱ་པོ་ནི་དམ་པའི་ཆོས། །
ཡང་དག་བསྡུས་པའི་དཔང་པོར་གྲགས། །བརྒྱ་བྱིན་ཐོག་མར་བྱས་པ་ཡི། །ལྷ་རྣམས་དམ་
ཆོས་གུས་པ་ཡིས། །གང་དུ་འདུས་པ་ཆེན་པོས་ནི། །ནམ་མཁའི་ངོས་ནི་རྒྱན་དུ་བྱས། །རྒྱལ་
པོའི་ཁབ་ཀྱི་མཐར་ཡང་ནི། །ས་གཞི་ལྷ་རྣམས་མེ་ཏོག་ནི། །ལག་ནས་ཀུན་ཏུ་འཐོར་བ་
ཡིས། །གང་དུ་དེ་ནི་ཡུན་རིང་མཛེས། །གང་ཚེ་དམ་ཆོས་རིན་ཆེན་མཆོག །ནུབ་ཉམས་
འདམ་དུ་བྱིང་བ་བཞིན། །ལྷ་དང་མི་རྣམས་དོགས་འཇིགས་པ། །བསྡུས་པས་སླར་ཡང་ཡིད་
སོས་མཛད། །གང་ཕྱིར་ཐུབ་པས་དམ་པའི་ཆོས་འདི་ནི། །སྐྱེ་དགུ་གསོ་བྱེད་སྐྱོབ་པའི་དཔུང་
བྲལ་བ། །སྡུག་བསྔལ་མ་ལུས་ཉེར་ཞིའི་དོན་བསྒྲུབ་ཕྱིར། །བརྩོན་པས་འཁོར་བར་ཡུན་རིང་
སྤྱོད་པ་ན། །འོད་འབར་དབུ་ནི་མགུལ་གོས་བཅས་པ་དང་། །རང་གི་ཤ་དང་རུས་དུམ་ཁྲག་
རྒྱུན་བཏང་། །སྲས་ཀྱང་ཟླ་ཚེས་ཆ་འདྲ་ཡིད་འོང་བའི། །བཙུན་མོ་མཆོག་སྦྱིན་དཔག་མེད་
གང་དོན་ཕྱིར། །བདེར་གཤེགས་དཔལ་བརྙེས་ཞི་ལམ་ཆོས་བསྟན་འདི། །ཇི་སྲིད་མ་ནུབ་
བར་དུ་རྣམ་ཀུན་ནས། །སྙོམ་ལས་དོན་མེད་ལྟུང་བ་རྣམ་སྤངས་ཏེ། །ཞི་བའི་དོན་དུ་ཡང་དག་
-388



འདུལ་བ་མེ་ཏོག་ཕྲེང་རྒྱུས།
བརྩོན་པར་བྱ། །བདེར་གཤེགས་བཀའ་ནི་མི་རྣམས་ཚིག་ལས་ཁྱད་འཕགས་ཕྱིར། །ཆོས་
གང་ཅུང་ཟད་སྤྲོས་ཀྱང་སྙན་དངགས་མཆོག་གྱུར་ཏེ། །བསམ་པའི་ཐབས་ཀྱིས་བསྒྲུབ་
འབྲས་ཁ་ན་མ་ཐོ་མེད། །འདི་དེ་ལས་གཞན་བེ་ཤ་ཀས་ཀྱང་བྱས་པ་ལ། །གང་ཞིག་མ་ཚང་
ལྷག་གམ་ཡང་ན་གཞན་དུ་བྱས། །སྔར་བཤད་རྣམས་ལས་གོ་རིམ་འཆོལ་བར་བཤད་ཀྱང་
རུང་། །དེ་ཀུན་རང་བཞིན་ཞི་བའི་བསམ་པས་བཟོད་པར་མཛོད། །ཉམ་ངའི་ལམ་དུ་ལོང་བ་
རྡེག་འཆོས་མིན་ནམ་ཅི། །དགེ་སློང་ཆོས་འདུལ་ཐིག་ལེར་བྱས་མཛེས་མེ་ཏོག་ཕྲེང་རྒྱུད་
ལེགས་བརྒྱུས་ལས། །གང་ཐོབ་བསོད་ནམས་དཔལ་དེས་འཁོར་བའི་ལུས་ཅན་རྣམས་དང་
ལྷན་ཅིག་བདག །འདོད་པའི་འདམ་ལས་རྣམ་པར་བརྒལ་ནས་དད་སོགས་ཡོན་ཏན་ཀུན་
གྱིས་བརྒྱན། །མྱ་ངན་འདས་པར་ཚེ་རབས་གཞན་དུའང་བསྙེན་པར་རྫོགས་པ་བྱེད་པར་
ཤོག །གང་དག་ཚུལ་ཁྲིམས་དྲི་མེད་གནས་འདོད་ཅིང་། །མྱ་ངན་འདས་པའི་གྲོང་ཁྱེར་
འཇུག་འདོད་པ། །རྟག་ཏུ་ཚིག་ལེར་བྱས་པའི་དོན་འདི་ཉིད། །ཀློག་དང་འདོན་དང་སེམས་
པ་ཉིད་དུ་ཤོག །ཇི་ལྟར་འཇིག་རྟེན་རྒ་ནད་འཆི་བའི་གདུང་བས་གདུངས། །ཇི་སྲིད་དུས་ན་
འདོད་ཆགས་མེ་ཡིས་དགའ་མགུར་བསྲེག །དེ་ལྟར་དེ་སྲིད་སེམས་རྒྱུན་དྲི་མ་ངན་འཁྲུད་
པའི། །བདེར་གཤེགས་བཀའ་ནི་གང་གཱའི་ཆུ་བཞིན་གནས་གྱུར་ཅིག །
འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་ཚིག་ལེའུར་བྱས་པ། མེ་
ཏོག་གི་ཕྲེང་རྒྱུས་ཅེས་བྱ་བ། འདུལ་བ་འཛིན་པ་ཆེན་པོ་འཕགས་པ་དགེ་འདུན་འབངས་ཀྱི་
སློབ་མ། དཔལ་འཕགས་པ་ས་གའི་ལྷས་མཛད་པ་རྫོགས་སོ།། །།བལ་པོའི་པཎྜི་ཏ་ཛ་ཡཱ་ཀ་ར་
དང་། བོད་ཀྱི་ལོ་ཙཱ་བ་དགེ་སློང་པྲཛྙཱ་ཀཱིརྟིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །རྒྱ་གར་ཤར་ཕྱོགས་ས་ད་ན་ག་རའི་པཎྜི
ཏ་བ་ན་རཏྣ་མཧཱ་ཤྲཱི་བཱི་ར་ལ་གཏུགས་ཏེ། སྒྲའི་དོན་ལ་མཁས་པ་རོང་སྟོན་ཤེས་བྱ་ཀུན་རིག་གིས་འགྱུར་ཅུང་ཟད་བཅོས་ཏེ་
གཏན་ལ་ཕབ་པའོ།། །།
-389



ཆ། །འདུལ་བ་སུམ་བརྒྱ་པ་ཞེས་བྱ་བ་བཞུགས་སོ། །
སློབ་དཔོན་ཤཱཀྱ་འོད་ཀྱིས་མཛད།



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
༄༅། །འདུལ་བ་སུམ་བརྒྱ་པ་ཞེས་བྱ་བ་བཞུགས་སོ། །
སློབ་དཔོན་ཤཱཀྱ་འོད་ཀྱིས་མཛད།
༄༅། །རྒྱ་གར་སྐད་དུ། ཨཱརྱ་མཱུ་ལ་སརྦ་ཨསྟི་བ་དི་ཤ་མ་ཎེ་ར་ཀཱ་རི་ཀཱ། བོད་སྐད་
དུ། འཕགས་པ་གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ། ཐམས་
ཅད་མཁྱེན་པ་ལ་ཕྱག་འཚལ་ལོ། །
ངེས་པར་འབྱུང་བའི་ཚུལ་ཁྲིམས་སྡུག་བསྔལ་སྤོང་། །འཇིག་ཚོགས་ལྟ་བ་གདོ
གྱི་རྩ་བ་འཇོམས། །དཔལ་འབྱོར་ས་དང་མེ་ཏོག་མདའ་ཅན་འཇོམས། །སངས་རྒྱས་ལ་ནི་
མགོས་གཏུགས་བཤད་པར་བྱ། །གང་ཞིག་སྲོག་གཅོད་གཞན་གྱི་ནོར་འཕྲོག་དང་། །མི་
ཚངས་སྤྱོད་བརྫུན་བཅོས་པའི་ཆང་ལ་སོགས། །གར་སོགས་ཕྲེང་སོགས་མལ་ཆེན་མཐོ་བ་
དང༌། །ཕྱི་དྲོའི་ཁ་ཟས་དངུལ་ཉིད་སྤོང་བ་སྟེ། །ཉོན་མོངས་དགྲ་གཡུལ་རྒྱལ་བྱེད་ཚུལ་
ཁྲིམས་ཏེ། །དགེ་ཚུལ་བརྟུལ་ཞུགས་ཆུ་ལོན་བརྩིགས་པ་དང་། །འཆི་བའི་མཆེ་བ་ འབྱིན་
པར་བྱེད་པའི་ཐབས། །རྫོགས་པའི་བྱང་ཆུབ་དཔལ་ནོད་དབང་བསྐུར་ཡིན། །འདུ་ཤེས་
གཙོ་ལ་དོན་ཉིད་ཇི་བཞིན་ན། །ལྟུང་རྫོགས་དོན་ཉིད་ཇི་བཞིན་མིན་ན་ཆུང་། །ཡིད་གཉིས་
གྱུར་ན་ངེས་དང་འདྲ་བར་བཞག །བླངས་པའི་ཕྱོགས་མཐུན་རྣམས་ལ་ཡིད་ཀྱིར་འགྱུར། །
གང་ཞིག་རང་བཞིན་གནས་ལ་བསླབ་བཅས་པས། །མི་གཞན་ཡིན་ལ་མིར་ནི་འདུ་ཤེས་
དང་། །གསད་པའི་བསམ་པས་འཁྲུལ་མེད་གསོད་བྱེད་ཅིང་། །མི་ཤི་རྨི་ལམ་མ་གཏོགས་དེ་
བརླག་འགྱུར། །གང་གིས་གསང་སྔགས་ལ་སོགས་ཐབས་རྣམས་སམ། །གསོད་པར་སྦྱོར་
-390



འདུལ་བ་སུམ་བརྒྱ་པ།
ལ་ཡི་རང་བས་གསོད་ན། །དེ་ཡང་མཐར་འགྱུར་གསོད་པར་སྦྱོར་བ་ལ། །ཡིད་ཀྱིས་ཡི་རང་
ན་ནི་ཡིད་ཀྱིར་འགྱུར། །དེ་བཞིན་བདག་ཉིད་དུད་འགྲོར་མཐུན་པ་ཡི། །གཟུགས་སུ་བསྒྱུར་
ནས་སེམས་ཅན་གསོད་བྱེད་ལ། །སྡོམ་བརྩོན་སྡོམ་བརྩོན་ཉིད་དུ་འདུ་ཤེས་ན། །དངོས་
གཞིའོ་མིན་ན་ལྟུང་བ་ཆུང་དང་ལྡན། །རྨི་ལམ་བསླབ་པ་མེད་དམ་གསོད་པ་ཡི། །བསམ་པ་
མེད་དམ་སྨྱོས་པས་གལ་ཏེ་གསོད། །དེ་ནི་ལྟུང་བར་མི་འགྱུར་བསྡོམ་བྱ་ཡིན། །གསོད་པའི་
ཡན་ལག་ལྷག་མ་མ་ཚང་ན། །ལྟུང་ཆུང་འཁྲུལ་མེད་སྲོག་ཆགས་གསད་བསམས་པས། །
རིགས་གཞན་བསད་པ་ལས་ནི་ཉེས་བྱས་འགྱུར། །མ་བརྟགས་པ་ཡི་ཆུ་བུམ་བརྙས་པ་ལས།།
བྱིན་པར་གྱུར་ཀྱང་ཉེས་པ་མེད་པ་ཡིན། །གང་གིས་སྲོག་ཆགས་བཅས་ཆུ་ལ་སོགས་སྤྱོད། །
ཡང་ན་ཆུ་ཚན་ལ་སོགས་བླུགས་བྱེད་ལ། །བལྟར་ཡོད་སྐྱེ་བོ་ཤི་ན་དེ་ལ་ནི། །སྲོག་ཆགས་རེ་
རེའི་ལྟུང་བ་ལྕི་བ་འབྱུང་། །ཐ་མལ་པ་ཡི་མིག་ནི་ནད་མེད་པས། །ཆུ་མི་གཡོ་ཞིང་རྙོག་པ་
མེད་ལ་བརྟག །བུམ་པ་གང་བ་བརྟག་བྱ་ཀེ་ཏ་ཀ །རྣམས་ཀྱིས་ཆུ་རྡུལ་ཅན་དག་དྭང་བར་
བྱ། །ཇི་སྲིད་འདི་ལ་ཡིད་ནི་དག་གྱུར་པ། །དེ་སྲིད་བརྟགས་བྱའི་རིང་མིན་ཐུང་ངུའང་མིན།།
སྟེང་དུའང་དེ་བཞིན་ཡང་དང་ཡང་དུ་མིན། །གློ་བུར་པ་ཡིས་སྲོག་ཆགས་བཅས་དེ་མིན། །དེ་
བཞིན་ཁྲོན་པ་དག་དང་ཆུ་རའི་ཆུ། །ལན་ཅིག་བརྟགས་པས་ཉི་མ་ཤར་བར་དུ། །ཐེ་ཚོམ
མེད་པར་སྤྱད་པར་རུང་བ་ཡིན། །དེ་ཡི་ཉེ་འཁོར་འདོམ་གང་ཁོར་ཡུག་གོ །ཁྲོན་པ་སོགས་
གཙང་ཆུ་ཚགས་དམ་ལ་སོགས། །དགེ་སློང་དགེ་འདུན་དེ་བཞིན་ཡིད་ཆེས་པ། །ལྔ་ཆར་རུང་
བའི་ཆུ་ཡིན་བླང་བར་བྱ། །ཆུ་ཚགས་མེད་པ་དག་ཏུ་མི་བྱའོ། །གང་ཞིག་ཆུ་ཚགས་རིལ་
ཚགས་གྲུ་གསུམ་ཚགས། །སྤྱང་ཚགས་རིལ་བ་ཞབས་ཚགས་ཅན་དག་གམ། །བསལ་
ཚགས་དག་ཀྱང་བོར་ཏེ་འགྲོ་བྱེད་ན། །དེ་ལ་ཡིད་ཀྱིས་བྱས་པའི་ཉེས་བྱས་འགྱུར། །གལ་ཏེ་
བསལ་ཚགས་ལ་སོགས་ཡོད། །དེ་ཚེ་རྒྱང་གྲགས་ལྔར་ནི་ཆུ་ཚགས་དག །མེད་པར་སོང་ན་བ་
-391



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འགྲོ་བྱ་གལ་ཏེ་མེད་ན་ཡང་། །དེ་སླར་འོང་འདོད་དཔག་ཚད་ཕྱེད་འགྲོ་བྱ། །གཅུགས་པ་
རྣམས་ཀྱི་ཚིག་གིས་ལམ་རིང་དུ། །སོང་དུ་ཟིན་ཡང་ནམ་ཡང་ཉེས་པ་མེད། །ཆུ་བོའི་འགྲམ་
ནས་འགྲོ་བར་བྱེད་པ་ན། །མཐོང་བས་དག་པའི་ཆུ་འཐུངས་ཉེས་པ་མེད། །རྒྱུན་གྱིས་འབབ་
པའི་ཆུ་རྒྱུན་མ་འདྲེས་པ། །དེ་ནི་རྒྱང་གྲགས་རེ་རེར་ལེགས་པར་བརྟག །གཞན་དུ་འཇུག་།
ངོགས་རེ་རེར་ཁོ་ནར་རོ། །འདི་ནི་ཆུ་ཚགས་མེད་འགྲོ་ཚུལ་ཡིན་ནོ། །སྤྱི་བཅས་གོས་དང་
ཉིས་རིམ་དག་གིས་ནི། །སྲོག་ཆགས་བཅས་པའི་ཆུ་ཁྲུས་བྱ་བ་བཀག །གང་ན་ཆུ་བས་སྲོག་
ཆགས་མང་བ་དེར། །རིམ་པ་གཅིག་པུས་ཁྲུས་ནི་མི་བྱའོ། ཁྲོན་པའི་ཆུ་དག་འབྲས་ཆན་ལ་
སོགས་དང་། །འདྲེས་པ་བརྩིགས་ན་དེ་ནི་ཁ་ཟས་མེད། །གང་ཚེ་ཁྱིམ་པའི་བསྟི་ས་ཡོད་པའི་
ཆུ། །གཙང་ན་ཕྱི་དྲོའང་ཐེ་ཚོམ་མེད་པར་བཏུང་། །དབྱུ་གུ་གསུམ་ལ་གྲུ་གསུམ་གྲྭ་སྲད་བུས།།
བཏགས་ནས་ཆུ་ནི་ལེགས་པར་བཙག་པར་བྱ། །ལྕི་བ་གཙང་མ་སྐམ་པོའི་ཕྱེ་མ་ཡིས། །ཆུ་
ཚགས་ཤིན་ཏུ་སྲབ་ན་གདབ་པར་བྱ། །ཆུ་དག་འཛག་པར་བྱ་ཕྱིར་ཡང་དང་ཡང་། །སྨིག་
མའི་ཚལ་པ་དག་གིས་བརྡབ་པར་བྱ། །སྲོག་ཆགས་བསྲུང་ཕྱིར་ལྕགས་ཀྱི་ལུ་གུ་རྒྱུད། །
བཏགས་པའི་སྣོད་ནི་འོག་ཏུ་གཞག་པར་བྱ། །དེ་ཡི་སྲོག་ཆགས་གནོད་པ་སྤང་བའི་ཕྱིར། །
སྲོག་ཆགས་ཡོད་ཆུ་ཐར་བྱེད་པ་ཡི་སྣོད། ཁ་དང་ཞབས་སུ་ཐག་པ་གཉིས་བཏགས་པས། །
སྙིང་རྗེའི་ངོར་ནི་ཁྲོན་པའི་ནང་དུ་དབོ། །འཕགས་པས་འཇིག་རྟེན་མདུན་དུ་རིལ་བ་དག །ཁ་
ལ་བཟློག་སྟེ་གཏད་ནས་ཆུ་མི་བཏུང་། །ལོ་མ་ལ་སོགས་མི་རྙེད་དབེན་སོང་སྟེ། །སྐོམ་པའི་
ཕྱིར་ནི་འཐུང་ན་ཉེས་པ་མེད། །དུས་དང་དུས་སུ་བུམ་པ་སྐམ་པར་བྱ། ཁྲུ་ད་ཤིང་གིས་རབ་ཏུ་
བཀྲུ་བར་བྱ། །བཏུང་བའི་སྣོད་རྣམས་དག་གི་ཁ་རྣམས་ལ། །རྟག་ཏུ་བསྒྲིམས་ནས་ལོ་མ་ལ་
སོགས་དགབ། །སྙིང་ནས་ལན་གཉིས་ལན་གསུམ་བཀྲུས་ནས་ནི། །ལག་པ་སྣུམ་པ་ཡོད་
ཀྱང་དག་པ་ཡིན། །རྙོག་མ་ཅན་གྱི་ཆུ་ནི་ཇི་སྲིད་དུ། །བཞིན་གྱི་གཟུགས་སྣང་བར་དུ་
-392



འདུལ་བ་སུམ་བརྒྱ་པ།
བསྒྲིམས་ཏེ་བཙག །ཁྲོན་པ་ལ་སོགས་རྣམས་ནས་ཆུ་བླངས་ནས། ཁྲོན་པ་ལ་སོགས་བྱེད་དེ་
ཆུ་ལྷ་ལ། །སྦྱིན་པའི་རབས་མཐུན་ཚིགས་བཅད་གདོན་པར་བྱ། །འཐུང་དང་ཁྲུས་བྱེད་
ནའང་དེ་བཞིན་བརྗོད། །མུད་ག་ལ་སོགས་འབྲུ་ལ་སྲོག་ཆགས་ཡོད། །དེ་ནི་བདེ་དང་བསིལ་
བར་དགྲམ་པར་བྱ། །འོན་ཀྱང་དེ་ནས་སྲོག་ཆགས་མི་འབྲལ་ན། །འོན་ཀྱང་གནས་ཁང་ནང་
དུ་བཅུག་སྟེ་གཞག །ཤིག་རྣམས་དལ་གྱིས་རས་བལ་བཞག་ནས་ནི། །རྩིག་པ་ལ་སོགས་བུ་
ག་རྣམས་སུ་གཞུག །མ་གུ་ན་དག་དེ་བཞིན་བསིལ་བའི་ས། །རྩྭ་སྔོན་བཅས་པའི་ཕྱོགས་སུ་
དོར་བར་བྱ། །གདུག་པ་ལ་སོགས་ཉོན་མོངས་བྱེད་པ་གཞན། །རང་གི་སྤྱོད་ཡུལ་དག་ཏུ་
གཏང་བར་འོས། །མཐར་གྱུར་དེ་ནི་ཉེས་བྱས་ལྷན་ཅིག་བསྟན། །དེ་ནས་སྲོག་གཅོད་ཕྱོགས་
མཐུན་བཤད་པར་བྱ། །དཔེར་ན་ནད་པ་དག་ལ་དུག་མཚོན་བྱིན། །སྐོམ་ལ་སོགས་པ་མི་
འཕྲོད་སྦྱིན་པ་སྟེ། །རྒན་པོ་མཁས་དང་སྨན་པ་དག་ལ་ཡང་། །དྲིས་ནས་ནད་པ་ལ་ནི་སྨན་
དག་སྦྱིན། །དེ་ཡི་རིམ་གྲོ་བ་ནི་གླེན་མི་བསྐོ། །མེད་པར་གྱུར་ན་ལེགས་པར་བསྒོ་སྟེ་བསྐོ། །
གང་གིས་དེ་ཡི་སེམས་ནི་འཆིར་གནས་པ། །དེ་འདྲའི་ཆོས་རྣམས་ནད་པ་ལ་མི་བཤད། །དེ་
ལ་ཇི་སྲིད་ཡུན་རིང་ཆོས་སྤྱོད་འཚོ། །དེ་སྲིད་དུ་ནི་དགེ་བའི་རྒྱུན་འཕེལ་བས། །སོས་པར་
ཤོག་ཅིག་ཡུན་རིང་གསོན་པར་ཤོག །ནད་འཇིགས་ལས་ཐར་བདེ་བར་ཤོག་ཅེས་བརྗོད། །
གལ་ཏེ་ནད་པ་ན་རེ་སྤོ་བྱས་ན། །བདག་ནི་འཆི་འགྱུར་ཟེར་ན་དེ་མི་བྱ། །གདོལ་པ་བཞིན་དུ་
ལྷུང་བཟེད་ལ་སོགས་ཕྱིར། །སྙིང་བརྩེ་མེད་པའི་ཆགས་པའི་སེམས་མི་བྱ། །གང་ཚེ་ཉེས་
པའི་གཞི་དག་བྱེད་པ་དང་། །ནན་གྱིས་གཞན་གྱི་ཁྲི་དང་ཁྲིའུ་ལ་འདུག །རྡེག་པར་བྱེད་
དམ་ཡང་ན་གཟས་པ་དང་། །རྣམ་པར་འཚེ་དང་འཇིགས་པ་ལ་སོགས་བྱེད། ཁྲོས་པས་
བརྟུལ་ཞུགས་ཅན་ལ་ཟན་མེད་བྱེད། །ངལ་བ་ཕུལ་ལམ་རྒྱལ་ལ་ཆོམ་རྐུན་དབུལ། །
བསམས་བཞིན་དུ་ནི་འགྱོད་པའི་ཚུལ་དག་བྱེད། །འཚིར་དང་གཡའ་སྒོག་ལ་སོགས་ནགས་
-393



ཡབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
མེས་གཏོང་། །འབྲས་ནི་མ་སྨིན་པར་ཡང་བརྟོལ་བྱེད་དང་། །ཡན་ལག་གཅོད་དམ་དེ་བཞིན་
འབིགས་ཀྱང་རུང་། །དེ་ཡི་ཚེ་ཡང་ཕྱོགས་མཐུན་དེ་ལྟར་འདིར། །ཐམས་ཅད་སྲོག་གཅོད་
མཐུན་པ་ཕྱོགས་ཙམ་ཡིན། །སྲོག་གཅོད་པ་སྤོང་བ་སྟེ་བསླབ་པའི་གཞི་དང་པོའོ།། །།
༈ དགེ་ཚུལ་གང་ཞིག་རྐུ་བའི་སེམས་ཀྱིས་སུ། །མི་ཡི་རྫས་སུ་འདུ་ཤེས་མི་གཞན་
ནོར། །མ་བྱིན་རིན་ཐང་ཚང་མིས་བདག་གིར་བྱས། །དུར་ཁྲོད་མི་དབང་བསོད་སྙོམས་མ་
གཏོགས་པ། །བསམ་པ་གང་དེ་ཉིད་སྦྱོར་གཅིག་པུ་ཡིས། །བདག་གི་དོན་དུ་རྐུ་ན་དེའི་
གནས་དང་། །དུས་ཀྱི་རིན་ཐང་དབང་གིས་དེ་བསྙིལ་བྱ། །དད་པས་རྒྱལ་བའི་རིང་བསྲེལ་
རྐུ་དེ་མིན། །རྐུ་བ་ལ་ནི་རྐུ་སེམས་གཙོ་བོ་སྟེ། །དེ་བས་དེ་དང་བྲལ་ན་ཉེས་པ་མེད། །ཡན་
ལག་ལྷག་མ་ཉམས་པས་ཆུང་བར་འགྱུར། །རྨི་ལམ་ལ་སོགས་དག་ལ་ཉེས་པ་མེད། །
སེམས་བསྐྱེད་པ་ནི་བསྡོམ་བྱ་དང་པོ་ཡི། །སྦྱོར་བ་ལ་ནི་ཉེས་བྱས་རིག་པར་བྱ། །ཕྱི་མའི་སྦྱོར་
བ་ལ་ཡང་ཉེས་བྱས་ཡིན། །དངོས་གཞི་ཀུན་ལ་འདི་ནི་དངོས་གཞི་ཡིན། །ཆུད་གཟན་ཕྱིར་
ཕྲོགས་གདོས་དང་བཅས་པ་ཡི། །རྒྱ་སོགས་མ་རུང་བྱེད་དང་མི་དབང་བའི། །བསོད་སྙོམས་
ལེན་པར་བྱེད་ནའང་འཇིག་རྟེན་གྱི། །ཐ་སྙད་ཚུལ་གྱིས་ཆུང་བ་ཉིད་དུ་འགྱུར། །གཞན་གྱི་
གོས་ལ་བྱིན་བཞིན་སྤྱོད་པ་དང༌། །སྨན་དང་སྔགས་ཀྱིས་སྦྱིན་དུ་འཇུག་པ་དང་། །སྡུག་པ་
འཕྲོག་ཕྱིར་འདམ་པར་བྱེད་པ་དང་། །གཞན་ཕྱིར་བླངས་ནས་འགོད་བྱེད་ན་ཡང་འགྱུར། །
ཕྱོགས་བཞིའི་འཕགས་པའི་ཚོགས་ཀྱི་ནོར་དག་ལས། །ཕྱོགས་བཞི་པ་ཡི་དོན་དུ་རྐུ་ན་
ཉམས། །དུར་ཁྲོད་པ་ནི་ཡོངས་འཛིན་བཅས་པ་ནས། །གོས་ལ་སོགས་པ་རྐུ་ནའང་དེ་བཞིན་
ནོ། །ད་ནི་རྐུ་བའི་དབྱེ་བ་བསྟན་པར་བྱ། །ས་ནི་གལ་ཏེ་བརྩད་པས་གྲར་ཕྲོགས་ན། །གང་ཚེ་
ཁྱིམ་པས་དེ་སྦྱོར་བཏང་ཚེ་དེ། །གལ་ཏེ་སླར་ནི་རྒྱལ་བ་ཉིད་ན་བརྐུས། །ཡོངས་སུ་སྐོར་བའི་
དབང་གིས་རྐུ་བྱེད་ན། །གང་ཚེ་མཚམས་ཀྱི་སྒོ་དང་འབྱོར་ན་བརྐུས། །བརྡ་ཡི་སྦྱོར་བས་མི་
-394



འདུལ་བ་སུམ་བརྒྱ་པ།
ལ་རྐུ་བྱེད་ན། །བརྡ་གྲུབ་པ་ཡི་དབང་གི་ལྟུང་བ་ཡིན། །དུད་འགྲོར་གྱུར་པ་བཅིངས་ལས་སྐུ་
ན་ནི། །བཅིངས་བཀྲོལ་ཙམ་གྱིས་བརྐུས་པར་ཤེས་པར་བྱ། ཁྱུ་ལས་བཀར་དང་བཅིངས་པ་
རྐུ་བ་ན། ཁྱུ་ལས་མི་སྣང་གྱུར་ན་བརྐུས་པ་ཡིན། །གལ་ཏེ་བླ་མའི་གོས་ལ་སོགས་ཁྱེར་ནས།།
གོམ་པ་བསྐྱེད་དམ་ཡང་ན་འབྲིད་བྱེད་པས། །རེ་ལྡེ་ལ་སོགས་ཕག་ཏུ་མི་སྣང་སོང་། །དངོས་
གཞིའོ་མངོན་སུམ་ཕྲོག་པའང་དེ་དང་འདྲ། །གྲུ་ཞིག་ཆུ་བདལ་བའམ་ ཐང་ལས་སམ། །ཆུ་
བོའི་རྒྱུན་ཕྱོགས་རྐུ་ནའང་དེ་བཞིན་ནོ། །ཀླུང་སོགས་འགྲམ་མི་སྣང་ལ་ཞེང་དུ་ན། །དེ་བཞིན་
སྣང་ལ་ཕ་རོལ་ཕྱིན་འདིར་བརྐུས། །རྒྱུན་ལས་བཟློག་པ་གྲུ་ནི་འདྲེན་བྱེད་ན། །གྲུ་ཚུགས་
ཐལ་བ་ལས་ནི་བརྐུས་པ་ཡིན། །གསང་སྔགས་དག་གིས་བརྐུ་བྱ་རྐུ་བྱེད་ན། །རང་གི་མིག་
སྔར་སྣང་ན་དེ་བརྐུས་ཡིན། །རྫས་ཀྱི་སྟེང་ཆ་སྤྱིང་བར་བྱེད་པ་ནི། །གནས་ཀྱི་སྟེང་ཆ་ལས་
འདས་བརྐུས་པ་ཡིན། །ལུས་ཀྱི་རྒྱན་ནི་བཀྲོལ་བ་ཉིད་ན་ཡིན། །ཤོ་གམ་དག་ནི་ས་ཉིད་
འདས་ནའོ། །སྐལ་པ་ཐོབ་ཕྱིར་སྡོམ་བརྩོན་རྐུན་པོ་ལ། །ལམ་སོགས་སྟོན་པས་གལ་ཏེ་
གྲོགས་བྱེད་ན། །སྐལ་བ་ཐོབ་ན་བརྟུལ་ཞུགས་ཉམས་པར་འདོད། །ཚུལ་མིན་ཆད་པས་
གཅོད་པ་ཆོད་ན་ཡིན། །ལོ་ཏོག་བདག་ལ་ཤོག་ཅིག་གཞན་ལ་མིན། །གཞན་གྱི་ཞིང་ལ་ཆུ་
འདྲེན་གཅོད་བྱེད་པ། །རང་གི་ལོ་ཏོག་དག་ནི་ལེགས་གྱུར་ཅིང་། །གཞན་གྱི་ལོ་ཏོག་
འགྲིབས་འདིར་དངོས་གཞིར་འགྱུར། །གལ་ཏེ་རྫས་ལས་བཤལ་ཏེ་རྐུ་བྱེད་ན། །ངོས་གཞན་
གྱིས་ནི་ངོས་གཞན་ས་མཚམས་ཐལ། །དེ་ཚེ་བརྐུས་ཡིན་བཏེག་བརྐུས་ས་འཕགས་ཡིན། །
དབྱུག་པ་ལ་སོགས་བརྒྱབ་པས་ཤིང་ཐོག་རྐུ། །འོག་ཏུ་ལྷུང་ན་བརྐུས་པ་ཡིན་པར་བསྟན། །
གྲོགས་མང་དག་དང་འདུས་ཏེ་དེ་བྱེད་ན། །སྐལ་བ་ཐོབ་ན་བརྐུས་ཡིན་སྔར་མིན་ནོ། །སྐྱེ་བོ་
མང་པོའི་རྫས་རྐུ་གང་གི་ཚེ། །རེ་རེའི་སྐལ་བས་རིན་ཐང་ཚང་ན་བརླག །སྐྱེ་བོ་མང་པོས་གང་
ཚེ་རྐུ་བྱེད་ན། །དེ་ཚེ་རང་སྐལ་རིན་གྱིས་རྣམ་པར་བཞག །དགེ་འདུན་དག་ནི་ནོར་གཅིག་
-395



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྤྱན་འདྲ་བས། །དགེ་འདུན་ཆེད་བྱས་སྐལ་བ་མི་བརྟག་སྟེ། །ཞིང་བགོ་མིན་ཕྱིར་སྡོམ་བརྩོན་
མང་ཕྱིར་རོ། །གཞན་དུ་ལུང་ལས་རིན་ཐང་དཔྱད་མི་འགྱུར། །གང་ཞིག་བཏུས་སམ་བསྡུས་
སམ་ནགས་ཚལ་ལ། །རྐུ་ན་སྤགས་པ་ཉིད་ན་བརྐུས་པ་ཡིན། །ཤིང་ནི་བཏོན་ནས་རྐུ་ཞེས་
བཤད་པ་ལས། ཁ་གདངས་ནས་ནི་ཉལ་བ་ཇི་བཞིན་ནོ། །རྒྱན་པོ་དོར་བྱས་རྒྱལ་ན་ཉེས་
པར་འགྱུར། །རྒྱན་པོ་ལ་སོགས་གྲངས་ལ་དོར་བྱེད་དང་། །མཚན་མ་བསྐྱེད་དམ་འབྲིད་པར་
བྱེད་པ་དང་། །གནས་གཞན་དག་ཏུ་འཇོག་དང་འདོར་བྱེད་དང་། །ཚོམ་གཞན་དུ་ནི་བགྲང་པ
ངམ་སྙོན་བྱེད་དམ། །མི་རིགས་པ་ཡི་ཐོབ་པ་སྒྲུབ་བྱེད་དང་། །གཞན་ལ་སྙད་བཏགས་ལ་
སོགས་ཚུལ་གྱིས་བརྐུ། །གྲུབ་པ་ཉིད་ན་ཉེས་པ་ཡིན་པར་དགོངས། །སྐྱེས་དང་བརྙས་དང་
གཏམས་པ་དག་ལ་ནི། །བསྙོན་པས་ཐག་བཅད་པ་ན་ཉེས་པ་ཡིན་། །བཅོལ་ཏེ་གཏམས་པ་
རྐུ་བར་བྱེད་པ་ལ། །ཐག་བཅད་པ་ཡི་རབ་དབྱེ་རྣམ་གསུམ་སྟེ། །ཐག་བཅད་པ་དང་སྤགས་
མཉམ་སྤགས་པ་ཡི། །འོག་ཏུ་ཐག་བཅད་པ་ལ་ཉེས་པར་འགྱུར། །སྤགས་པའི་སྔ་རོལ་ཐག་
བཅད་དེ་བཞིན་བསྙེན། །སྦྱོར་བའོ་སྤགས་པ་འདིར་ནི་དངོས་གཞི་ཡིན། །དེ་ལྟར་བརྐུ་བྱའི་
དབྱེ་བས་རྐུ་དབྱེ་བ། །འདི་ནི་འདུལ་བའི་རྒྱ་མཚོ་ལས་བཏུས་བསྟན། །རང་གཞན་བང་ཆེན་
བརྒྱུད་ལ་སོགས་པ་ཡིས། །གང་ཞིག་རྐུ་ན་ཐམས་ཅད་རྐུ་མ་ཡིན། །གཞི་ནས་རྒྱུན་གྱིས་རྐུ་
བར་བྱེད་པ་ན། །ཀུན་ཏུ་འབྲེལ་བར་འབྱུང་བ་གཅིག་ཉིད་དོ། །དེ་བཞིན་འདིར་ནི་ཁ་དོག་
གཅིག་གྱུར་གནས། །རི་མོ་ལ་སོགས་མེད་པ་སྟེང་མཉམ་གཅིག །གླང་ཆེན་ལ་སོགས་
ཕྱོགས་ནི་མི་མངོན་དང་། །དོང་ན་ཡོད་པའི་འབྲས་ཅན་ཁ་དོག་མཚུངས། །རྩྭ་རྣམས་བཀྲམ་
པ་འབྱར་བ་མཉམ་པའམ། །གཞན་རྣམས་ལ་ཡང་འོས་པ་ཉིད་ཀྱིས་དཔྱད། །གསེར་དངུལ་
རྣམ་པ་ཉམས་བྱས་རྐུ་བྱེད་ན། །ཉམས་བྱས་ངོ་བོ་བརྐུ་བར་བྱ་བར་འདོད། །བསད་པ་ཉིད་
ནི་ནམ་ཡང་བརྐུས་མིན་ཏེ། །དེ་ནི་རྐུ་བའི་སྦྱོར་བ་ཡིན་པར་བསྟན། །བརྐུ་བྱ་གཅིག་ཉིད་དང་ལ
-396



འདུལ་བ་སུམ་བརྒྱ་པ།
ནི་གཞིར་གྱུར་གཅིག །རྐུ་བའི་ངོ་བོ་ཇི་ལྟར་དེ་ལྟར་བཤད། །ནོར་གྱི་བདག་པོ་མིའམ་རི་
དྭགས་ཞེས། །ངེས་པ་མེད་ན་དངོས་ཀྱི་དབང་གིས་གཞག །རྐུན་པོས་ཆོས་གོས་རྫས་ལ་
སོགས་ཕྲོགས་ན། །དེ་ལ་རེ་བ་མེད་ན་བདག་གིར་མིན། །དེ་ཕྱིར་ནན་གྱིས་ལེན་ན་དེ་ལ་
མཐལ། །བསམ་པས་མ་བཏང་བ་ལ་ཉེས་པ་མེད། །གཞན་གྱིས་སློབ་མ་དབང་བྱས་དེ་
བདག་མིན། །བདག་ཉིད་རྐུ་བ་ནམ་ཡང་ཡོད་མ་ཡིན། །དུད་འགྲོའི་ནོར་ལ་བདག་དང་དུད་
འགྲོ་དག །ཟས་བཏང་བ་ལ་བདག་ནི་དུད་འགྲོ་ཡིན། །ཐོབ་པར་བྱ་ཕྱིར་མེ་སོགས་སྐྱོགས་
པ་ཡིས། །རི་དྭགས་ལ་སོགས་བདག་པོ་བརྩོན་པོར་བསྟན། །བཤད་པ་ལས་ནི་རི་དྭགས་
མཚོན་ཕྱིར་ཡིན། །དེ་ཕྱིར་སྲོག་ཆགས་གཞན་ལའང་འཐད་པ་ཡིན། །རྔོན་པ་རྣམས་ཀྱིས་རི་
དྭགས་གཙེས་པ་ཞིག །གཙུག་ལག་ཁང་དུ་རྒྱུག་ཅིང་ཕྱིན་པ་ན། །སྐྱབས་སུ་འོངས་པ་དེ་ལ་
བསྲུང་བར་བྱ། །དེ་ནི་ཤི་ན་དེ་དག་རྣམས་ལ་གཏད། །སྐྱེ་བོ་ཉེ་དུས་བརྟུལ་ཞུགས་ཅན་གང་
ཞིག །མཐུ་ཡིས་ཁྲིད་ན་འབད་པས་གཟུང་བར་བྱ། །གལ་ཏེ་རྟགས་ཀྱིས་དེ་ བསམ་སྐྱེ་བོ་
གཉེན། །མཐུན་པར་ཤེས་ན་གཟུང་བར་མི་བྱའོ། །དབྱར་གྱི་གནས་སུ་རྙེད་པའི་དངོས་པོ་
རྣམས། །དེ་བས་མང་དུ་དབྱར་གནས་པ་ཡང་དབང་། །གང་དག་དམ་ཆོས་ཚིགས་བཅད་
འགའ་འདོན་པ། །དེ་ཡང་ཆོས་ཀྱི་རྙེད་པ་དབང་བ་ཡིན། །གཙུག་ལག་ཁང་མང་གནས་པར་
ཁས་བླངས་ཀྱང་། །རྙེད་པ་གཅིག་ནས་ལེན་པར་དབང་བ་ཡིན། །གལ་ཏེ་ཐམས་ཅད་
ཅད་དུ་ན་
གཙུག་ལག་ཁང་། །རྙེད་པ་ཀུན་ལས་ཆ་གཅིག་ཙམ་ཞིག་བླངས། །དགེ་སློང་གཅིག་གིས་དེ་
དང་འདྲ་བ་ལས། །དགེ་ཚུལ་སུམ་ཆ་ཙམ་ཞིག་དབང་བར་འགྱུར། །བསྙེན་པར་རྫོགས་པར་
འདོད་ན་ཆ་གཉིས་ཏེ། །ཟས་ལ་སོགས་གཏོགས་བགོ་བ་མ་གཏོགས་སོ། །གཙུག་ལག་ཁང་
ནི་གང་ན་གཅིག་གནས་ཀྱང་། །དེ་ཉིད་གཙུག་ལག་ཁང་དེའི་སྐལ་བ་དབང་། །སྡོམ་བརྩོན་
ཤི་ན་བཀུར་སྟི་བྱས་ནས་ནི། །དེ་ཤི་བ་ཡི་གོས་ལ་སོགས་པ་བགོ །ནད་པའི་ནད་གཡོག་གྱུར་
-397



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
པ་གང་ཡིན་པ། །སྡོམ་བརྩོན་དེ་ནི་ལྷུང་བཟེད་སོགས་དྲུག་དབང་། །གང་ཚེ་ནད་གཡོག་མང་།
བ་ཉིད་ཡིན་ན། །དེ་དག་དྲུག་པོ་དེ་དག་སྤྱིར་ཡིན་ནོ། །ནད་པའི་དོན་དུ་གཞན་དུ་སོང་བ་
ལས། །སྡོམ་བརྩོན་ནད་པ་ཤི་ཡང་དྲུག་པོ་དབང་། །སྡོམ་བརྩོན་རྣམས་ཀྱིས་གལ་ཏེ་དེ་
བགོས་བསྡུས། །མྱུར་བར་ནད་གཡོག་ལ་ནི་སྦྱིན་པར་བྱ། །གལ་ཏེ་ནད་གཡོག་བུད་མེད་
ན་ལྡན་ནམ། ཁྱིམ་པ་ཡིན་ན་དེ་དྲུག་མི་དབང་ངོ༌། །གལ་ཏེ་སྡོམ་བརྩོན་བུ་ལོན་བླངས་
ཤི་ན། །དེ་ཡི་རྫས་རྣམས་ལས་ནི་འཁོར་བར་བྱ། །ལག་གི་བླ་ཡིས་དགེ་འདུན་ཆད་བླངས་
ནས། །ཡི་གེར་བྲིས་བརྟགས་དགེ་འདུན་དག་ལས་གཞལ། །གསོལ་དང་དང་པོ་ཐ་མར་གང་
དག་ཡོད། །དེ་དག་དེ་ཤི་བ་ཡི་གོས་རྣམས་དབང་། ཁོ་བོ་འདས་ནས་སྦྱིན་ཞེས་སྨྲས་ནས་ནི།།
གལ་ཏེ་ཤི་ན་དེ་ནི་བགོ་བྱ་སྟེ། །སྡོམ་བརྩོན་བུ་ལ་སོགས་པ་ལྟོས་བྲལ་ཕྱིར། །ལྟོས་དང་
བཅས་པའི་སྦྱིན་པ་སྦྱིན་པ་མིན། །ནད་པས་སྦྱིན་པར་བྱ་བ་བསྐུལ་བ་ལས། །བྱ་བ་ཞིག་གིས་
ཤོར་ནས་མ་བྱིན་ན། །དེ་ཤི་ན་ཡང་ཚིག་དང་མཐུན་པར་ནི། །དེ་ཡི་རྫས་ལས་སྡོམ་བརྩོན་
རྣམས་ཀྱིས་སྦྱིན། །རང་གི་སྡེ་ཚན་རྫས་ནི་འགོད་པ་ལས། །གལ་ཏེ་སྡོམ་བརྩོན་སྐལ་བ་མ་
བླངས་ཤིང་། །སྐལ་བ་དེ་ནི་སྡེ་ཚན་དེའི་ཡིན་ནོ། །སྐལ་བ་ཐོབ་ན་ཤི་བའི་སྐལ་བ་ཡིན། །
གཞན་དུ་གོས་ལ་སོགས་པ་བསྐུར་གྱུར་ན། །དེ་ནི་གང་ལ་བསྐུར་བ་དེའི་ཡིན་ནོ། །གལ་ཏེ་
མི་འདོད་སྐུར་བར་བྱེད་དབང་སྟེ། །མི་འདོད་ཀྱང་དེ་དབང་བ་ཁོ་ན་ཡིན། །མཐུན་པ་ཡོད་ན་
ཤི་བའི་ནོར་རྣམས་ལ། །མཚན་རྣམས་ཐ་དད་པ་ནི་མི་དབང་ངོ༌། །སྡོམ་བརྩོན་གཞན་གྱི་
མངོན་སུམ་བསྐྲད་པ་དག །བསྐྲད་པའི་རྫས་རྣམས་ལ་ཡང་དབང་བ་མིན། །གཙུག་ལག་
ཁང་གི་མཚམས་གཉིས་བར་ཤི་ན། །དེ་ཡི་ལུས་འབྲེལ་རས་ལ་སོགས་པའི་རྫས། །གང་དུ་
མགོ་བོ་གཞག་པ་དབང་བ་ཡིན། །གཉིས་ཀར་གཞག་ན་དེ་བཞིན་གཉི་གའི་ཡིན། ཁྱིམ་གྱི་
ནང་ན་ཡོད་པའི་ཤི་བའི་གོས། ཁྱིམ་པ་དེ་ནི་དད་པས་སྦྱིན་བྱེད་པའོ། །གང་གི་མཚམས་ན་
-398



འདུལ་བ་སུམ་བརྒྱ་པ།
ཤི་བའི་གོས་ཡོད་པ། །དེ་རྣམས་དེ་དག་བྱིན་གྱིས་རློབ་པ་དབང་། །གནས་གཞན་དག་ནི་
གོས་རྣམས་ཡོད་གྱུར་ཀྱང་། །རྫས་དང་འདྲ་བ་དེ་བཞིན་བྱིན་གྱིས་བརླབས། །གང་ལ་དེ་ཡི་
རྫས་རྣམས་གཏམས་གྱུར་པའི། །མི་དེ་རྫས་དང་འདྲ་ཞེས་བྱ་བ་ཡིན། །གྲུར་ཞུགས་ལྷུང་
བཟེད་ལ་སོགས་འདི་གཟུང་ངམ། །གཏང་ཞེས་གོ་བར་བྱས་ནས་སྦྱིན་པར་བྱ། །དེ་ལྟར་དེ་
སྐད་སྨྲས་ནས་དེ་བོར་ན། །དེ་ཚེ་རིན་ནི་ཐེ་ཚོམ་མེད་པར་གཞལ། །སྨན་རིམ་དག་ལས་གོས་
ལ་སོགས་པ་དེ། །བླང་བར་མི་བྱ་དེ་ནི་སྦྱིན་པོ་མིན། །ཕོངས་ན་ནད་པས་བདག་གི་རྣམས་
ལས་བླང་། །དེ་ཡང་སླར་སྦྱིན་འདོད་པ་ཉིད་ཀྱིས་སོ། །ནོར་གྱིས་ཕོངས་པས་དེ་བཞིན་
གཤེགས་པ་ཡི། །དཀོར་གྱིས་ཀྱང་ནི་སྨན་གྱི་བྱ་བ་བྱ། །སོས་པ་ཉིད་དུ་གྱུར་ན་བསབ་པར་
བྱ། །དེ་ལ་འབྱོར་པ་མེད་ན་ཉེས་པ་མེད། །ཡུལ་ཆོས་ཆད་པ་སོགས་ཆོས་ལྡན་པས་བསྟན། །
རྒྱལ་པོའི་སྐལ་ཡིན་རྒྱལ་པོས་གནང་བ་བླང་། །དེ་ལ་རྩོད་པ་དག་ནི་བྱུང་གྱུར་ན། །སྡོམ་
བརྩོན་བསྐོ་བར་སྟོན་པའི་བཀའ་ལས་མིན། ཁབ་ལ་སོགས་པའི་རྫས་དག་ལྟུང་མཐོང་ན། །
དེ་དག་གཙུག་ལག་ཁང་སྐྱོང་དག་ལ་གཏད། །དེས་ཀྱང་ཚོགས་རྣམས་ནང་དུ་བསྟན་ནས་
ནི། །ཉི་མ་གསུམ་དུ་དེ་འོངས་བསྡད་བྱས་ནས། །གལ་ཏེ་ཤེས་པ་མེད་ན་ཚོགས་ལ་དབུལ། །
དངུལ་ལ་སོགས་པ་ཉི་མ་བརྒྱད་བསྡད་ནས། །ཕྱི་ནས་ཟླ་བ་དྲུག་ཏུ་མཛོད་དུ་གཞག །ཕྱི་
ནས་ཀྱང་ནི་སྣོད་རྣམས་རབ་ཏུ་བྱ། །དེ་ནས་གལ་ཏེ་དེ་འོངས་སློང་བྱེད་ན། །འོན་ཀྱང་སྦྱིན་
པར་བྱས་ཏེ་སྐྱེད་ནི་མེད། །ལག་གི་བླ་ལ་མི་མཁོའི་ཤིང་ཡོད་ལ། །ཐོབ་ན་དེ་ཡིས་གནང་
བས་དེ་བླང་བྱ། །དེ་ལྟར་བདག་པོ་ཐ་དད་དེ་འོག་ཏུ། །ཉེས་བྱས་དཔེར་ན་མ་བོས་ཟས་ཟ་
དང་། །རྒྱ་སོགས་ཟིན་པའི་སྡུག་བསྔལ་གཟིར་བ་ཡི། །སྲོག་ཆགས་བསོད་ནམས་བསམ་
པས་གཏོང་བྱེད་དང་། །སངས་རྒྱས་རིང་བསྲེལ་རིན་ཐང་མེད་གྱུར་ཀྱང་། །དེ་ལ་དད་པས་
མཆོད་ཕྱིར་རྐུ་བ་དང་། །དེ་བཞིན་སྙིང་རྗེའི་དབང་གིས་གདོས་བཏགས་པ། །བཀྲོལ་བ་ལ་
-399



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སོགས་བྱས་དང་བཤིག་པ་དང་། །ཕུག་རོན་ལ་སོགས་ཚང་འཇིག་ལས་ཀྱང་ཡིན། །དེ་ནས་
ལྟུང་བ་མེད་པའང་བཤད་པར་བྱ། །ཡིད་གཅུགས་བྱས་ནས་གཞན་ལ་གོ་བྱས་ཏེ། །ཡིད་
དག་པ་ཡིས་ལེན་ན་ཉེས་པ་མེད། །གྲོགས་པོ་རབ་འབྲིང་ཐ་མར་གྱུར་པ་ལ། །ཡིད་གཅུགས་
བྱ་བར་རིམ་པ་བཞིན་དུ་བསྒྲུབ། །ཐ་མ་ལ་ནི་ཐ་མ་འབྲིང་ལ་འབྲིང་། །ཐ་མ་དང་དེ་དང་པོ་
མཐའ་དག་ཉིད། །སློབ་མ་ལ་སོགས་ར་ལུག་ནོར་གྱི་རྒྱུད། །ཆོམ་རྐུན་གྱིས་ཕྲོགས་སྙིང་རྗེའི་
རྗེས་མཐུན་པས། །རྫུ་འཕྲུལ་བསྟན་ནས་ཤོར་བྱེད་ཉེས་མེད་དེ། །པི་ལིན་ད་བད་ས་ལ་
སོགས་བཞིན་ནོ། །གང་ཚེ་གཙུག་ལག་ཁང་གི་ཁྱམས་ན་ཚང་། །སྒོ་ང་མེད་ན་སྡོམ་བརྩོན་
བསལ་བར་བྱ། །དཔེ་ཙམ་ཡིན་པས་སྡོམ་གྱི་ཚང་ཡང་ཡིན། །ད་ནི་མ་བྱིན་ཕྱོགས་མཐུན་
བཤད་པར་བྱ། །གང་གིས་བ་དན་མལ་སྟན་སོགས་བྱིན་ནས། །ཡིད་ལ་གཅགས་པའི་མེ་ནི་
འབར་བྱེད་ན། །བསྡམ་བྱ་ལས་ཐར་བྱ་ཕྱིར་དེ་ལ་ནི། །སླར་སྦྱིན་བུམ་ཆུས་མ་ལུས་ཞི་བར་
བྱ། །གནང་བ་མེད་པར་གཞན་གྱི་གོས་སྤྱོད་དང་། ཁྱིམ་དུ་སྟན་ལ་མ་བསྟབས་འདུག་པ
། །དང་། །བརྟུལ་ཞུགས་ཅན་ལ་གོས་སོགས་བྱིན་ནས་ཁྲོས། །སྡང་དང་ལྡན་པའི་བསམ་པས་
འཕྲོག་པ་དང་། །ལྷུང་བཟེད་ལ་སོགས་བརྐམ་པས་ནན་གྱིས་སློང་། །བཞད་གད་ཀྱིས་ནི་
ལྷུང་བཟེད་ལ་སོགས་སྦེད། ཁྲོས་པས་སྡོམ་བརྩོན་གཙུག་ལག་ཁང་འབྱིན་སོགས། །རྐུན་
པོས་སྐྱེ་བོ་མེད་པར་བོར་ལེན་དང་། །སྡོམ་བརྩོན་སྔ་ནས་འཁོད་ལ་ཕྱིས་མནན་ནས། །མལ་
དང་སྟན་ལ་སྤྱོད་པར་བྱེད་པ་དང༌། །རྙེད་པ་དག་ཀྱང་གཞན་དུ་སྔོ་བྱེད་པ། །གཞན་གྱི་རྫས་
ཕྱོགས་མཐུན་པའི་དཔེ་ཡིན་ནོ། །མ་བྱིན་པར་ལེན་པ་སྤོང་བ་སྟེ་བསླབ་པའི་གཞི་གཉིས་ག
པའོ།། །།
༈ གང་ཞིག་འཇིགས་མེད་ངོ་ཚ་མེད་ཆགས་ཕྱིར། །ཡན་ལག་ཆ་ཀུན་གཟུང་བར་
བཟོད་པ་ཡི། །ལམ་ནི་གཞུག་ཏུ་རུང་དང་མ་ཉམས་པའི། །པགས་པ་སྦུ་གུའི་ཁ་དང་སོ་ལས་
-400...



འདུལ་བ་སུམ་བརྒྱ་པ།
ཡ
འགྱུར། །གོས་ཕར། །ནོར་བུ་ནད་མེད་ལས་རུང་དྲུད་ནས་ནི། །ཆགས་པས་རེག་པའི་བདེ་རྣམས་མྱོང་དེ་
ཉམས། །འདིར་ཡང་ཐ་མལ་རྨི་ལམ་མིན་བསླབ་བཅས། །ཞེས་སྦྱར་ཕྱི་མ་ལ་ཡང་དེ་བཞིན་
ནོ། །རང་གི་རྨར་ཡང་གཞན་གྱིའམ་རང་ཉིད་ཀྱི། །སྦུ་གུས་ནན་ལ་སོགས་པའི་སྦྱོར་བ་ཡིས།།
དྲུད་པ་བདག་གིར་བྱེད་ནའང་རྣམ་ཀུན་ཏུ། །དངོས་གཞི་རྡོ་རྗེས་མངོན་པར་བཅོམ་པ་ཐོབ།།
བུད་མེད་ལ་སོགས་མ་རྣམས་འགྲོ་རིགས་དབྱེ། །ཤི་དང་གཡོགས་དང་རྐེད་ཕྱེད་ཆད་ན་ཡང་།
ཁྱད་པར་མེད་དེ་དུམ་བུར་སྦྱར་བ་ལས། །མཚམས་མངོན་མིན་པའི་བུ་གའང་དངོས་གཞིར་
འགྱུར། །སྦྱར་བའི་མཚམས་ནི་མངོན་པར་གྱུར་པ་དང་། །ཕག་ལ་སོགས་པ་བསྲེགས་པ་སྤུ་
མེད་པ། །དེ་བཞིན་མགོ་བོ་བཅད་པའི་ཁ་ལ་ཡང་། །ཀུན་ཏུ་བཤགས་པར་བྱ་བའི་ཆུང་བར་
ས་ཀྱིས་དཀྲིས་དང་དགུག་པར་བྱས་པ་དང་། །ལམ་ལ་མ་རིག་པར་ཡང་ཆུང་
བར་འགྱུར། །གོས་སྟུག་དག་གིས་ཡིན་ན་ཆུང་བར་འདོད། །སྲབ་མོས་དངོས་གཞི་ཡིན་པས་
དེ་འགལ་མེད། །སེམས་བྱུང་ཡིད་ཀྱིས་བྱ་ཡིན་སོ་ལ་སོགས། །རེག་པའི་གཞི་ཡི་བར་དུ་སྦྱོར་
བ་ཡིན། །སོ་སོགས་མཚམས་ལས་ཕར་ནི་དངོས་གཞི་ཡིན། །འཁྲིག་པ་ལ་ནི་འདུ་ཤེས་
གཙོར་བྱ་མེད། །མི་ཚངས་སྤྱོད་ཕྱོགས་ངོ་བོ་བསྟན་པ་ནི། །དཔེར་ན་བསམ་བཞིན་ཁུ་བ་
འབྱིན་པ་དང་། །འདོད་ཆགས་ཀྱིས་ནི་འཁྱུད་དང་ཟུར་སྟེགས་དང་། །འཁྲིག་པའི་ཚིག་
རྣམས་སྒྲོག་པར་བྱེད་པ་དང་། །ཉལ་ཤོམ་ཁྱིམ་དུ་ལྟད་མོ་ལྟ་ཕྱིར་དང་། །རྒོད་པས་གནས་པ་
ཉིད་དང་སྨྱན་བྱེད་དང་། ཁྱིམ་དག་ཏུ་ནི་མཚན་མོ་འཕྱན་ཅིང་རྒྱུ། །མིག་ཟུར་གཡོབ་
དང་སྟེག་པར་བྱེད་པ་ཡིན། །ཡང་དང་ཡང་དུ་བུད་མེད་གདོང་མི་ལྟ། །རེག་པའི་དུག་ལ་ནམ་
ཡང་རེག་མི་བྱ། །གལ་ཏེ་ཆུ་དང་མེས་འཆི་དེ་ཡི་ཚེ། །དེ་སའི་འདུ་ཤེས་བྱས་ཏེ་རེག་པར་བྱ།།
མོ་ཡི་བརྟུལ་ཞུགས་ཅན་ལའམ་སྡོམ་བརྩོན་གྱིས། །དེ་མཐོང་ཆགས་ན་དེར་ནི་གནས་མི་བྱ།།
རྡོ་སོགས་ཡན་ལག་འཁྲི་ཤིང་མི་བརྡུང་སྟེ། །འདོད་ཆགས་མེ་ནི་མི་སྡུག་ཆུས་ཞིར་འགྱུར། །
-401



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བུད་མེད་གནམ་བལྟས་འཐུང་ལ་རང་གིས་ནི། །ཆུ་ནི་རྒྱུན་མི་འཆད་པར་སྦྱིན་མི་བྱ། །རང་
ལག་གཅེར་བུ་མོ་ལ་ཟས་ལ་སོགས། །མི་སྦྱིན་ཁུར་བ་སྦྱིན་བཞིན་འགྱུར་མི་རུང་། །མ་
ཆགས་མིག་གིས་བུད་མེད་ཆོས་བསྟན་བྱའི། །མིག་ཚུགས་སུ་ནི་བཞིན་ལ་ལྟ་མི་བྱ། །བུད་
མེད་རྣམས་དང་ཉལ་འདུག་འགྲོ་ལ་སོགས། །སྤང་བྱ་སྐྱེས་པ་ཡོད་ན་ཉེས་པ་མེད། །མི་
ཚངས་སྤྱོད་པ་སྤོང་བ་སྟེ་བསླབ་པའི་གཞི་གསུམ་པའོ།། །།
༈ གང་ཞིག་བླ་མ་བརྗོད་བློས་མི་ཆོས་ལས། །བླ་མ་ཞེས་བྱ་དེ་བདག་ལ་ཡོད་
ཅེས། །མི་ལ་བརྫུན་ཟེར་གཞན་གྱིས་གོ་ན་ནི། །མངོན་པའི་ང་རྒྱལ་མ་གཏོགས་དེ་བསྙིལ་
བྱ། །བསམ་གཏན་ལ་སོགས་མངོན་ཤེས་འབྲས་བཅས་པའི། །ཡོན་ཏན་རྣམས་འདིར་མི་
ཆོས་བླ་མར་བསྟན། །དེ་ཡི་བརྗོད་པར་བྱེད་པ་རྣམ་མང་དག །ད་ནི་བཤད་པར་བྱ་ཡིས་
མཉན་པར་གྱིས། །ལྷ་ལ་སོགས་མཐོང་བདག་ལ་ལྷ་ལ་སོགས། །ལྟ་བྱེད་སྡུག་བསྔལ་ཉིད་
ལ་སོགས་ཤེས་སོ། །ཟག་པ་ཟད་པའི་ཁྱད་པར་ངེས་རྣམས་དང་། །བདག་ཉིད་ལྡན་པར་
བརྗོད་པར་བྱེད་པོ་ཡིན། །དེར་དགྲ་བཅོམ་གང་སྟན་བཀྲ་ལ་སོགས་དབང་། །དེར་ནི་ཁོ་བོ་
ཡང་དབང་གཞན་མ་ཡིན། ཁྱད་པར་ཐོབ་ལས་ཡོངས་སུ་ཉམས་སྨྲ་ཡིན། །བདག་ནི་དགེ་
སྦྱོང་ཚུལ་གྱི་ལམ་ཉམས་ཡིན། །དེ་ལྟར་བླ་མ་བརྗོད་ཚིག་སྦྱོར་བ་ལས། །དངོས་གཞིས་
བཅོམ་ཞིང་སེམས་ཅན་དམྱལ་མྱོང་འགྱུར། །ཕྱག་དར་ཁྲོད་ཀྱི་འདྲེ་དང་རྒྱུ་མཚན་ནི། །རང་
གི་མཚན་ཉིད་འཛིན་ལ་ལྟུང་བ་ཆུང་། །དཔེར་ན་བརྟུལ་ཞུགས་ཅན་གང་ལྷའི་སྒྲ་ཐོས། །ཡོད་
ཅེས་གཞན་ལ་སྙད་བཏགས་ཟེར་བའང་ཡིན། །ང་ཡིན་ཚིག་མ་ཚང་བས་དེ་ཆུང་ལ། །ང་ཡིན་
ཚིག་འབྱུང་བས་ནི་དངོས་གཞིར་འགྱུར། །སྒྲ་མཐུན་བརྗོད་པ་ལས་ཀྱང་ཡིན་ཏེ་དཔེར། །
ཀུན་ཏུ་སྤྱོད་ལས་བསམ་ནས་བདག་སློབ་པའམ། །ལམ་དུ་འདུག་ནས་བདག་ནི་ལམ་གནས་
ཞེས། །ཟེར་བ་ལ་སོགས་དག་ལའང་དེ་དང་འདྲ། །མ་ལ་ཀྱེ་མ་ཁྱོད་ཀྱང་ང་འདྲ་ན། །འོ་ན་
-402



འདུལ་བ་སུམ་བརྒྱ་པ།
ཕྱིར་འོང་བ་ཡི་འབྲས་ལྡན་ཡིན། །ད་ལྟར་ང་ནི་དེ་ལྟར་འཕགས་མིན་ཞེས། །ཟུར་གྱིས་གླེང་
བ་བརྗོད་པ་ལས་ནི་ཆུང་། ཁོ་བོས་དེང་འདིར་བསམ་གཏན་སྙོམས་མ་ཞུགས། །དེ་བཞིན་
ཁར་སང་མིན་ཏེ་ལས་ཕར་མིན། ཁྱིམ་དེ་གང་གི་ཡིན་པ་དེ་ཆགས་བྲལ། །དེ་ཉིད་ངའི་ཡིན་
ང་ཉིད་ཆགས་བྲལ་མིན། །བཙུན་པ་གལ་ཏེ་དགྲ་བཅོམ་བདག་གི་ཟས། །བཞེས་ཤིག་ཟེར་་
ཏེ་དེ་བཞིན་མི་སྨྲ་ལེན། །གཞན་གྱིས་ཟག་པ་ཟད་དམ་ཞེས་དྲིས་ན། །མི་སྨྲའི་རྣམ་པས་དང་
དུ་ལེན་བྱེད་ཡིན། །དེ་ལྟར་བླ་མ་བརྗོད་བློས་རྫུན་པ་བསྟན། །ད་ནི་རྫུན་དུ་སྨྲ་བ་གཞན་ཉོན་
ཅིག །གང་ལས་གཞན་པའི་འདུ་ཤེས་ཉིད་སྒྲའི་དོན། །གོ་བར་མི་ལ་སྨྲས་པ་དེ་རྫུན་ཡིན། །
རྫུན་ཞེས་བྱ་བའི་ཚུལ་དེ་ཚིག་ཡིན་ཡང་། །ངག་གིས་གོ་འགྱུར་གལ་ཏེ་ལུས་ཀྱིས་ཀྱང་། །གོ་
བྱེད་ཉེས་བྱས་ཉིད་དེ་འོན་ཀྱང་ཆུང་། །འདི་ལྟར་འདིར་ནི་ཚིག་འཇུག་མེད་པས་སོ། །རང་
གིས་རིག་པ་གང་ཡིན་མཐོང་བ་ཡིན། །ཡིད་ཆེས་ལས་ཐོས་གང་ཡིན་ཐོས་པ་ཡིན། །རྟགས་
མ་ངེས་པ་འཛིན་པར་དོགས་པ་ཡིན། །གཞི་འདི་དག་གིས་སྨྲས་ན་ཉེས་པ་མེད། །གཞན་
གྱིས་གང་དྲིས་དེ་ཉིད་བརྗོད་པར་བྱའི། །བརྩེ་བར་འདོད་པས་གཞན་དང་གཞན་མ་ཡིན། །
གལ་ཏེ་གཤེད་མས་གསད་བྱ་བྲོས་པ་ན། །འདྲི་ན་དེ་ཚེ་དེ་ལ་འདི་སྐད་བརྗོད། །ཚུར་ཤོག་
སེན་མོའམ་གནམ་མཐོང་ཡང་དག་ཏུ། ཁྱོད་ཀྱི་ལུས་ཅན་དག་ནི་མ་མཐོང་ངོ༌། །གནོད་པར་
གྱུར་པ་རྣམས་ལས་ཡོངས་བསྲུང་ཕྱིར། །དེ་སོགས་བརྣག་པས་སྨྲ་ན་ཉེས་པ་མེད། །རྫུན་
སྨྲར་གཏོགས་པའི་རབ་ཏུ་དབྱེ་བསྟན་ནས། །ད་ནི་རྫུན་སྨྲའི་ཕྱོགས་དང་མཐུན་པ་བརྗོད། །
དྲིས་ན་ཆོས་དང་མཐུན་པའི་ལན་གདབ་བྱའི། །གཙེ་ཕྱིར་མི་སྨྲ་བར་ནི་འདུག་མི་བྱ། །བླ་མ་
མཁན་པོ་མི་ཡི་དབང་ཕྱུག་དང་། །སངས་རྒྱས་དགེ་འདུན་གནས་བརྟན་དག་གི་བཀའ། །
བརྟགས་ནས་རིགས་པ་ཉིད་ལ་ཚིག་བཞིན་བྱ། །གལ་ཏེ་ཆོས་བཞིན་མིན་ན་བརྡ་སྤྲད་བྱ། །
རང་ངམ་གཞན་ནམ་གཉི་གས་སྐྱེ་བོ་ལ། །འདྲེ་སྐད་མི་སྙན་པ་དག་མི་བྱའོ། །མི་སྡུག་མཆེ་བ་
-403



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
གཙིགས་པའི་སྐད་དག་གིས། །གལ་ཏེ་ ཕན་ཕྱིར་བྱེད་ན་ཉེས་པ་མེད། །ཡལ་གཟུགས་
བཅའ་དང་མནའ་དང་མི་སྨྲར་བཅས། །དེ་བཀག་ཡིན་པས་ལམ་དུ་འགྲོ་བ་ན། །མི་སྨྲ་ཉིད་
དམ་ཆོས་ཀྱི་གཏམ་བྱ་ཡི། །བུད་མེད་ལ་སོགས་གཏམ་ཚུལ་མཐུན་མི་བྱ། །ངལ་སོས་གུས་དུ
པས་སངས་རྒྱས་ཚིགས་བཅད་གདོན། །མཚན་མོ་འདུག་ན་རྒྱུད་གསུམ་པ་ཡིན་ནོ། །འོན་ཏེ་
གཞན་གྱི་ལྷ་ཡི་གནས་དག་མཐོང་། །དེར་ནི་སེ་གོལ་གཏོགས་ཏེ་ཚིགས་བཅད་གདོན། །
མཛའ་བོ་འབྱེད་དང་རྩུབ་པའི་ཚིག་དང་ནི། །སྐྱོན་ནས་སྨྲ་བ་ལ་སོགས་སྤང་བར་བྱ། །འདུལ་
བར་དབྱེན་འདི་ཉེས་བྱས་གསུངས་གྱུར་པ། །དེ་ནི་ཡིད་ཀྱི་ཉེས་བྱས་ཡིན་གཞན་མིན། །རྫུན་
དུ་སྨྲ་བ་སྤོང་བ་སྟེ་བསླབ་པའི་གཞི་བཞི་པའོ།། །།
༈ འབྲས་བུ་ལ་སོགས་ཁུ་བ་བཅོས་པ་ནི། །བཅོས་ཆང་རྒུན་ཆང་བུ་རམ་ཆང་
འདྲར་བསྟན། །ཆན་བཏགས་མནན་པ་བྱས་པ་སྦྱར་བའི་ཆང་། །མྱོས་འགྱུར་རྩྭ་མཆོག་གིས་
ཀྱང་བཏུང་མི་བྱ། །སྦྱར་བའི་ཆང་དང་བཅོས་ཆང་གཉིས་འདིར་བསྟན། །དེ་ཀོ་ཏྲ་བ་ལ་བྱ
སོགས་བཟློག་ཕྱིར་རོ། །མྱོས་འགྱུར་སྨོས་པས་མ་རེད་ཉམས་པ་ཡིན། །བག་མེད་སྨོས་པས་
སྤོང་བའི་རྒྱུ་ཡིན་ནོ། །གང་ཞིག་མྱོས་འདུ་ཤེས་པས་མྱོས་འཐུང་བ། །འཐུངས་ལ་མྱོས་ན་
ཉེས་བྱས་ཉིད་ཡིན་ནོ། །ནུར་རྩི་དང་ནི་སྦང་མ་ཟ་བ་ལས། །དེ་དང་འདྲ་བར་ཉེས་བྱས་རྡོ་
རྗེས་འཇོམས། །ཕབས་ཀྱི་རྡོ་གུའམ་རྩ་སོགས་མྱོས་བྱེད་གང་། །གལ་ཏེ་ཟ་ན་ཆུང་བ་ཉིད་དུ་
འགྱུར། །གང་ལ་མྱོས་འགྱུར་ཁུ་བའི་རོ་དྲི་ཡོད། །མྱོས་འགྱུར་ཁུ་བ་མིན་ཡང་བཏུང་མི་བྱ། །
ལུས་ལ་བསྐུ་དང་མཁུར་བར་བླུགས་པ་ནི། །ན་བ་མ་གཏོགས་མྱོས་ཁུས་མི་བྱའོ། །གལ་ཏེ་
སྐོལ་དང་དེ་ཡི་ཁ་དོག་ཙམ། །མཐུན་པའམ་མྱོས་པར་འགྱུར་བའི་ཁུ་བ་ཡི། །དངོས་པོར་མ་
རེག་ཉམས་འཐུངས་ཉེས་མེད་དེ། །འདི་ལྟར་འདིར་ནི་མྱོས་འགྱུར་སྤང་བྱ་ཡིན། །མྱོས་པར་
འགྱུར་བའི་ཕྱོགས་མཐུན་དཔེར་བྱས་ནས། །དྲེག་བཙོང་ཀེའུ་དང་སྒོག་སྐྱ་ཡིན་པར་བཤད།།
-404



འདུལ་བ་སུམ་བརྒྱ་པ།
དེ་ཡཡང་ནད་ལ་མཁས་པས་ལུང་ཕོག་པས། །གནང་ངོ་དད་མེད་མི་ཡི་མངོན་སུམ་མིན། །
གཙུག་ལག་ཁང་གི་ཕྱི་རོལ་དབེན་ཕྱོགས་སུ། ཁང་པ་བྱས་ནས་བྱ་བའི་ཆེད་དུ་འཇུག །དེ་
ཡང་དགེ་འདུན་མལ་སྟན་རྣམས་ལ་ནི། །ནམ་ཡང་ལོངས་མི་སྤྱད་པར་བཀའ་སྩལ་ཏོ། །
ལུས་ལ་དྲི་ང་ཉིད་དང་བྲལ་འོག་ཏུ། །རང་བཞིན་གནས་ཕྱིས་གཙུག་ལག་ཁང་འཇུག་བྱ། །
མྱོས་པར་འགྱུར་བ་སྤོང་བ་སྟེ་བསླབ་པའི་གཞི་ལྔ་པའོ།། །།
༈ བྲོ་གར་གླུ་དང་རོལ་མོའི་སྒྲ་ཡང་རུང་། །བརྟུལ་ཞུགས་ཅན་གྱིས་རང་ངམ་
གཞན་བྱ་མིན། །འདི་འདིར་འཁོར་བ་ལ་ཆགས་རྒྱུ་ཡིན་ནོ། །འོན་ཀྱང་གལ་ཏེ་བྱེད་ན་ཉེས་
བྱས་འགྱུར། །མཆོད་པའི་ཆེད་དུའང་རོལ་མོའི་སྒྲ་དང་ནི། །གླུ་བྱོས་ཞེས་ནི་མི་བརྗོད་འོན་
ཀྱང་ནི། །ལྷ་དང་ལྷ་མིན་དབང་པོས་ཞབས་རྡུལ་གཏུགས། །སངས་རྒྱས་ལ་ནི་མཆོད་པ་
བྱོས་ཞེས་བརྗོད། །ཆོས་སྒྲོགས་བྱེད་པའི་གླུ་ནི་ཉེས་པ་མེད། །སྟོན་པའི་ཡོན་ཏན་སྒྲོགས་
པའང་དེ་བཞིན་ནོ། །དམ་ཆོས་ཆེད་དུ་གླུ་ནི་མི་ཤེས་ན། །དབེན་པར་སོང་སྟེ་རབ་ཏུ་བསླབ་
པར་བྱ། །མཆུ་འབུད་ལ་སོགས་གར་སོགས་ཕྱོགས་མཐུན་ཡིན། །བྱིའུ་ཟུལ་དང་ནི་རིང་དུ་
འགྲོ་བྱེད་དང་། །སྟེང་དུ་འབྱུང་དང་མཆོང་དང་རྒྱུག་ལ་སོགས། །རྩེད་མོའི་རྒྱུ་ཡིན་པས་ན་དེ་
བཀག་གོ །འཕགས་པ་རྣམས་ཀྱིས་དགོད་ན་སོ་ཕྱུང་སྟེ། །དེ་བཞིན་སྒྲ་དག་ཆེན་པོར་མི་
བྱའོ། །ལག་པའམ་ཆོས་གོས་ཀྱིས་ནི་མཐའ་མ་ཡིས། ཁ་དག་རབ་ཏུ་བཀབ་སྟེ་གླལ་བར་
བྱ། །སྨན་པས་ལུང་ཕོག་པས་སམ་བསླབ་པའི་ཕྱིར། །དབེན་པའི་ཕྱོགས་སུ་རྐྱལ་ནའང་ཉེས་
མེད་དོ། །གང་དུ་བུད་མེད་དམག་མི་ཁྲུས་བྱེད་པའི། །འཇུག་ངོགས་དེ་ནི་རིང་པོར་སྤང་བར་
བྱ། །གླུ་གར་ལ་སོགས་པ་སྤོང་བ་སྟེ་བསླབ་པའི་གཞི་དྲུག་པའོ།། །།
༈ གང་ཞིག་སྤོས་བྱུག་མེ་ཏོག་ཕྲེང་བ་དང་། །དེ་བཞིན་ལུས་མདོག་ཁ་དོག་བྱ་བ་
དག །མི་གཙང་སྣོད་ཀྱི་ལུས་ལ་འཆང་བྱེད་ན། །རྨོངས་པ་དེ་ནི་ཉེས་བྱས་ཉིད་ཀྱིས་གཟིར། །
-405



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
འདག་ཆལ་བསྲུང་དང་གོས་ལ་འདུག་བྱེད་དང་། །སེན་མོ་བྱི་དོར་མིག་སྨན་མཆུ་བསྒྱུར་
དང་། །གཡན་པ་མ་གཏོགས་སོ་ཕག་ལོང་བུ་ལས། །ཡན་ལག་འདུད་ལ་སོགས་པ་ཉེས་
བྱས་ཡིན། །ནད་པས་དབེན་པར་འདུག་ནས་བསྐུ་བྱ་སྟེ། །འཇིག་རྟེན་མ་དད་འགྱུར་བ་
བཟློག་ཕྱིར་རོ། །དད་ལྡན་དག་གིས་རྐང་པ་སྤོས་བྱུགས་ན། །སྦྱིན་བདག་གི་ནི་ལྐོག་ཏུ་བཀྲུ་
བར་བྱ། །འཕགས་པས་མེ་ཏོག་དྲི་ནི་ཞིམ་པོ་དག །མིག་ཕན་སྙམ་བསྣམ་འདོད་ཆགས་བློས་
མ་ཡིན། །ད་ནི་སྤོས་སོགས་ཕྱོགས་མཐུན་སྐབས་ཡིན་པས། །ཆུ་ལ་སོགས་པར་བཞིན་ལ་
བལྟ་མི་བྱ། །དེ་ནི་ལུས་ཀྱི་སྔ་ཕྱིའི་གནས་སྐབས་དང་། །རྨ་ལ་ལྟ་ན་ལྟུང་བ་མེད་པར་འགྱུར།།
མཆོད་ཕྱིར་ཐོགས་བྱུག་རིས་ཤིས་སྐུད་ལ་སོགས། །ལྷབ་ལྷུབ་དག་ནི་ཐམས་ཅད་སྤང་བར་
བྱ། །རིམས་སོགས་ཞི་བར་བྱ་ཕྱིར་དཔུང་གཡོན་ལ། །སྔགས་ལ་སོགས་པའི་སྐུད་པ་ལ་
སོགས་བཅང་། །རིམས་དང་བྲལ་ནས་སྐུད་པ་བཀྲོལ་ནས་ནི། །བུ་ག་གཙང་མའི་ཕྱོགས་སུ་
གཞག་པར་བྱ། །སྡོམ་བརྩོན་དག་གིས་གདུགས་བཀྲ་བཅང་མི་བྱ། །གྲོང་དུ་དེ་བསྒྲེང་པ་
ཡང་བཀག་པ་ཡིན། །ལོ་མ་ལས་ནི་བྱས་པའམ་སྒྲིག་མའི་གདུགས། །ཡུ་བའང་གདུགས་ཀྱི་
ཚད་དུ་བཤད་པ་ཡིན། །སྤོས་ལ་སོགས་པ་སྤོང་བ་སྟེ་བསླབ་པའི་གཞི་བདུན་པའོ།། །།
༈ མལ་ཆེན་མཐོན་པོ་དག་ལ་ཉལ་བྱེད་པ། །ཉེས་བྱས་བཀྲ་མི་ཤིས་པས་ངེས་
པར་གཟིར། ཁྲུ་གང་ལས་ལྷག་ཚད་ནི་མཐོན་པོ་ཡིན། །རིན་ཆེན་ལ་སོགས་རྐང་པ་སྤྲས་ཆེན་
ཡིན། །སྟན་མཐོན་རིན་ཆེན་འོད་ཀྱིས་མཛེས་པ་ལ། །འདུ་བྱེད་འཇིག་པའི་ངང་ཅན་འདིར་
བསམས་ཏེ། །འཛེགས་ནས་ཆོས་བསྒྲགས་པ་ནི་སྦྱིན་བྱ་སྟེ། །བདེ་གཤེགས་ཆོས་ནི་མཆོད་
བྱ་ཡིན་པས་སོ། ཁྱིམ་པས་རིན་ཆེན་འོད་འབར་བྱས་བྱིན་ནའང་། །མི་རྟག་ཉིད་དུ་བསྒོམ་
པས་འདུག་པར་བྱ། །གནོད་སྦྱིན་གནས་དང་ལྷ་ཁྱིམ་ཀླུ་གནས་སུ། །སྡོམ་བརྩོན་འདུག་
ནའང་ཉེས་པ་མེད་པ་ཡིན། །མཐོན་པོ་ལ་སོགས་ཕྱོགས་མཐུན་ཉིན་ཉལ་ཡིན། །གཉིད་ཀྱི་
-406



འདུལ་བ་སུམ་བརྒྱ་པ།
ནད་དུ་གྱུར་ན་ཡུད་ཙམ་གནང་། །ནད་དང་དེ་ཡི་ནད་གཡོག་མ་གཏོགས་པ། །བརྟུལ་ཞུགས་
ཅན་ནི་མར་མེས་ཉལ་བ་བཀག །གདིང་བ་མེད་པར་ཉལ་བ་རིགས་མ་ཡིན། །ཡུལ་གྱི་
དབུས་སུ་མལ་སྟན་ཀོ་ལྤགས་མིན། ཁྱིམ་དག་ཏུ་ནི་སྟན་ཙམ་ཁོ་ན་དབང་། །ཡུལ་གྱི་མཐའ་
འཁོབ་དག་ཏུ་གཉི་ག་དབང་། །གླང་ཆེན་རྟ་དང་སྟག་དང་སེང་གེ་དང་། །སྤྲེའུ་བྱི་ལའི་པགས་
པའང་རུང་མ་ཡིན། །མཆིལ་ལྷམ་བལ་བ་ཛ་དང་མུན་ཛའི་འཇག །རྩྭ་ལ་སོགས་ལས་བྱས་
པའང་བཅང་མི་བྱ། །གཙུག་ལག་ཁང་སྟེང་གནས་ཁང་ཁྱམས་རྣམས་སུ་། །ཤིང་ལས་བྱས་
ལྷམ་རྟག་ཏུ་མི་གནང་ངོ༌། །བཤང་དང་གཅི་བའི་ཁང་པའི་ཕྱོགས་དང་ནི། ཁྱིམ་ནང་བཅས་
མ་བསྟར་བར་ཉེས་པ་མེད། །མཛེ་ཅན་གྱིས་ནི་དགེ་འདུན་ཁྲི་སོགས་སྤང༌། །དགེ་འདུན་
རྣམས་དང་འདུ་སོགས་དེ་བཞིན་ནོ། །དགེ་འདུན་སྐྱེ་བོ་མེད་པར་དེ་བཞག་སྟེ། །སྨན་གྱི་སྦྱོར་
བ་དག་གིས་བསྐྱང་བར་བྱ། །ནད་གཡོག་གིས་ཀྱང་ནད་པ་ཐམས་ཅད་ལ། །གསོན་པ་རྙེད་
པར་དཀའ་བ་རྟོགས་བྱས་ཏེ། །རང་བཞིན་ཁ་ན་མ་ཐོ་མ་གཏོགས་བསྒྲིམ། །བཅས་པའི་ཁ་
ན་མ་ཐོ་བས་ཀྱང་བསྐྱང་། །མལ་མཐོན་པོ་ལ་སོགས་པ་སྤོང་བ་སྟེ་བསླབ་པའི་གཞི་བརྒྱད་
པའོ།། །།
༈ རང་གླིང་སྐྱ་རེངས་དང་པོ་སོགས་བཟུང་ནས། །ཉི་མ་ཕྱེད་བར་འདི་ནི་དུས་
ཡིན་ཏེ། །དེ་ཡོལ་གང་ཞིག་དུས་རུང་ཟ་བྱེད་དེ། །ཉེས་བྱས་ལྕགས་ཀྱི་གོང་བུའི་ཟས་རྣམས་
ཟ། །སྒྲེགས་པ་ཟས་བཅས་བྱུང་ན་བོར་བྱས་ནས། །འབད་པ་དག་གིས་ཁ་ནི་བཀྲུ་བར་བྱ། །
ལས་ཀྱི་དབང་གིས་མིད་པ་གཉིས་ཡོད་ན། །བ་གླང་བདག་བཞིན་ཅི་དགར་མིད་པར་བྱ། །
གལ་ཏེ་འདི་ལ་བརྟུལ་ཞུགས་གནས་པའི་ཚེ། །ཉི་མ་གཅིག་ཀྱང་འདོད་ཡིན་དེ་ཡི་ཚེ། །ནད་
པ་ལ་ནི་མཁས་པའི་ལུང་ཉིད་དུས། །ཕོངས་པ་ལ་ནི་དུས་མིན་མེད་པ་ཡིན། །ཡ་རབས་
རྣམས་ཀྱིས་ཤ་དང་ཉ་གནང་གང་། །གནོད་དང་བརྩེ་མེད་རོ་སོགས་ལ་ཆགས་དང་། །ཡོངས་
-407



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སུ་བཙལ་བའི་སེམས་དག་སྤངས་ནས་ནི། །ལྷུང་བཟེད་འོངས་པ་དེ་ལ་བརྟགས་ཏེ་བཟའ། །
ནས་ཆན་སྣུམ་ཁུར་འབྲས་ཆན་ ཉ་དང་ཤ །འདི་དག་སྲོག་གནས་བྱ་ཕྱིར་བཟའ་བར་
གསུངས། །སྡོང་བུ་འབྲས་བུ་ཨུཏྤལ་ལ་སོགས་རྩ། །དེ་དག་བཅའ་བ་དུས་སུ་རུང་བ་ཡིན། །
དུས་མི་རུང་བ་ཆུ་ཤིང་འབྲས་བུ་ལ། །སོགས་པའི་བཏུང་བས་ཚགས་བཙགས་རུང་ཆུས་
བསླད། །དར་བ་དང་རྩ་བས་ཆུར་ཁུ་སྦྱར་བའི་ཚྭ། །བུ་རམ་ཤིང་ཁུ་དྭང་བ་འབྲུ་ཚ་ཡིན། །བུ་
རམ་དང་ནི་འབྲུ་མར་སྦྲང་རྩི་མར། །ཧྲགས་དང་ཞག་དང་ཁ་རར་བཅས་ཉིད་ཡིན། །ཡུང་
དང་སྒེའུ་གཤེར་གླ་སྒང་ལ་སོགས་རྩ། །སླེ་ཏྲེས་ཙནྡན་དམར་པོ་སོགས་སྡོང་བུ། །ནིམ་པ་པ་
ཏོ་ལ་སོགས་ལོ་མར་བཤད། །མེ་ཏོག་ད་ཏ་ཀི་དང་བ་ཤ་ཀ །འབྲས་བུ་སྐྱུ་རུ་ན་ལེ་ཤམ་བ་
རུ །ཨ་རུ་ཀ་ཀོལ་སུག་སྨེལ་པི་པི་ལིང་། །ཏིལ་སོགས་འགྱུར་བྱེད་དང་ནི་ཚྭ་ལྔ་དང་། །ཐང་
ཆུ་རྒྱ་སྐྱེགས་སྲ་རྩི་ཤིང་ཀུན་དང་། །སྤྲ་ཚིལ་བཀྲེས་པ་བསལ་ཕྱིར་བཟའ་མིན་གང་། །དེ་
དག་མ་ཤི་བར་བཅངས་སྨན་དུ་གསུངས། །དུས་མིན་རུང་དང་དུས་སུ་རུང་བསྲེས་གང་། །དེ་
ནི་དུས་སུ་རུང་བའི་དབང་གིས་སྤྱད། །དུས་མིན་ཕྱོགས་མཐུན་སྣོད་གཞན་ཡོད་པ་དང་། །
འཇིགས་མེད་ཕྱོགས་སུ་སྣོད་གཅིག་ནས་ཟ་ཡིན། །ཕ་མ་དང་ནི་གཅིག་ཏུ་ཟ་བ་ལ། །དེ་ཕྱིར་
སྐྱེ་བོ་མེད་པར་ཉེས་པ་མེད། །དགའ་བོ་ལ་སོགས་མདོ་ལས་གསུངས་ཚུལ་དང་། །ལེགས་
དང་ཚོད་དང་ལྡན་པས་ཟས་བཟའ་བྱ། ཁམ་ཆུང་བའམ་ཆེ་བ་རིགས་མིན་ལ། ཁ་ཁམ་
བཅས་པས་ནམ་ཡང་སྨྲ་མི་བྱ། །མི་སྙན་མི་བྱ་གཏོར་བར་བྱ་མ་ཡིན། །མཆོད་རྟེན་འདྲ་བྱས་
བཅོམ་སྟེ་ཟས་མི་བཟའ། །སྟག་གིས་ཟོས་པའི་གོད་ཀྱི་ཤ་རྣམས་དང་། །ཆེད་དུ་བྱས་པ་དག་
ནི་བཟའ་མི་བྱ། ཁུ་རྣམས་ཀྱིས་ནི་ལྷག་མར་བྱས་པའི་ཟས། །གང་ཡིན་དེ་མཆུའི་ཐན་འཁོར་
བོར་ཏེ་བཟའ། །ལྷུང་བཟེད་གཞི་ལ་རྐང་ཕྱོགས་མནན་ནས་མིན། །མཆིལ་ལྷམ་གྱོན་བཞིན་
མིན་གོས་གཅིག་པས་མིན། །སྨན་པས་བསྒོ་ན་ནད་པས་མཆིལ་ལྷམ་སྟེང་། །རྐང་པ་བཞག་
-408



འདུལ་བ་སུམ་བརྒྱ་པ།
སྟེ་ཇི་ལྟར་འདོད་པར་བཟའ། །དེ་ཡི་བདག་པོའམ་འདྲིམ་པར་བྱེད་པ་ལ། །འདིའམ་འདི་ལས་
བྱིན་ཞེས་བརྗོད་མི་བྱ། །འཕགས་པ་རྣམས་ཀྱིས་རིམ་གྱིས་ཐོབ་པ་བཟའ། །འདིར་ནི་ནད་པ་
རྣམས་ལ་བཀག་པ་མིན། །ཟོས་པའི་ལྷག་མ་ལས་ནི་ཆང་གཅིག་བཞག །ཆེད་དུ་མི་བྱ་ཤུ
དགག་པའི་རྒྱུ་འདིར་ཁུ། །འདག་པའི་རྫས་སམ་རུང་བའི་ཆུ་རྣམས་ཀྱིས། །ཟོས་ནས་ཁ་ཡང་
ཁ་ཟས་མེད་པར་བྱ། །དུས་མ་ཡིན་པའི་ཁ་ཟས་སྤོང་བ་སྟེ་བསླབ་པའི་གཞི་དགུ་པའོ།། །།
༈ དངུལ་དང་གསེར་གྱི་རྣམ་པ་ལེན་བྱེད་ན། །ཉེས་བྱས་འགྱུར་རོ་གོས་དང་
རྒྱགས་ཕྱིར་དང་། །ལུས་ཀྱི་ཕྱིར་དང་དེ་བཞིན་སྨན་ཕྱིར་རམ། །ཆོས་དང་ལྡན་པའི་ཕྱིར་ནི་
ལྟུང་བ་མེད། །ལེན་པའི་རྗེས་སུ་མཐུན་པའི་དཔེར་བྱ་ན། །ཆོས་གོས་ལ་སོགས་ཡོད་བཞིན་སུ
གོས་སོགས་སློང་། ཁབ་རལ་བ་སོ་རུས་ལ་སོགས་པའམ། །གསེར་གྱིས་སྤྲས་པ་བྱ་བ་མ་
ཡིན་ནོ། །རྙེད་འདོད་ཉོ་དང་བཙོངས་ལ་སོགས་མི་བྱ། །དགོས་པའི་འབྲེལ་པ་ཡོད་ན་ཉེས་པ་
མེད། །གལ་ཏེ་གོས་དག་ཉོ་བར་འདོད་ན་ནི། ཁྱིམ་པ་ལ་བཅོལ་ཉོ་བྱ་རང་གིས་མིན། །གལ་
ཏེ་ཉོ་བྱེད་སྒྲིན་པོ་འགའ་མེད་ན། །ཚིག་ནི་གསུམ་གྱི་བར་དུ་བརྗོད་པར་བྱ། །རྒས་པས་
འཁོགས་དང་ནད་པ་མ་གཏོགས་པ། །སྡོམ་བརྩོན་གཞན་གྱིས་པུས་འཁྱུད་བཅང་མི་བྱ། །
རྙེད་ཕྱིར་སྤྱོད་ལམ་ཚུལ་འཆོས་ཡིན་པར་བསྟན། །ཆགས་པས་གཞན་ལ་སྨོད་པ་ཐོབ་ཀྱིས་
འཇལ། །ཆུང་ངུ་བྱིན་ནས་མང་པོ་ཚོལ་བྱེད་དང་། །གཞན་གྱི་བསྔགས་པ་བྱེད་པ་གཞོགས་
སློང་ཡིན། །རྙེད་པའི་ཕྱིར་ནི་གཅམ་དང་སྙན་པར་སྨྲ། །ཐམས་ཅད་ཁ་གསག་ཡིན་པར་
འཕགས་པས་བཤད། །དེ་དག་དཔེ་ཙམ་གཞན་ཡང་ལོག་སྒྲུབ་པ། །འཚོ་བར་བྱེད་པ་དག་ནི་
རྟག་ཏུ་སྤང་། །གསེར་དངུལ་ལ་རེག་པ་སྤོང་བ་སྟེ་བསླབ་པའི་གཞི་བཅུ་པའོ།། །།
༈ཁྱིམ་པའི་རྟགས་ནི་སྤང་བར་སྨྲས་པས་ན། །དེ་ཉམས་ཕྱོགས་མཐུན་ཡོངས་སུ་
སྤང་བར་བྱ། ཁྱིམ་པ་འདྲ་བར་ཤམ་ཐབས་མི་བགོ་ཞིང་། ཁ་དོག་གཅིག་པའམ་ཁ་ཚར་ཅན་?
-409



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
དཀར་མིན། །ཕྱི་རོལ་དག་ཏུ་ཚོན་ཅན་གོས་གཡོགས་ན། །དཀར་པོའང་ཉིན་པར་བགོ་བར་
གནང་བ་ཡིན། །དགེ་འདུན་ཁྲི་དང་ཁྲིའུ་བེའུ་རས་ལ། །གདིང་བ་བཏིང་ནས་སྤྱོད་ནའང་དེ་
བཞིན་ནོ། །གོས་རྣམས་ཁ་དོག་བསྒྱུར་ཕྱིར་ཚོན་རྩི་གསུམ། །ངུར་སྨྲིག་རྩི་དང་སྔོན་པོའི་
མདོག་དང་བཙག །མཚལ་དང་དེ་བཞིན་རྒྱ་སྐྱེགས་བཙོད་རྣམས་དང་། །གུར་གུམ་དང་ནི་
མཐིང་ཤིང་ལི་ཁྲི་དང་། །རྨ་ཤིང་ལེ་བརྒན་རྩི་རྣམས་མི་རུང་སྟེ། །བརྒྱད་པོ་ཚོན་ཆེན་ཡིན་
པས་དེ་བཀག་ཕྱིར། །སེན་མོ་སྟེའུ་དང་སྤུ་གྲིའི་སོ་འདྲ་བར། །བྲེག་བྱ་དེ་ལས་གཞན་གྱི་རྣམ་
པར་མིན། །དགོན་པར་གནས་པའི་སྐྲ་དང་ཁ་སྤུ་དག །སོར་གཉིས་ལས་ནི་ལྷག་པར་གཞག་
མི་བྱ། །གྲོང་མཐའ་དེ་བས་ཆུང་ལྷག་དེ་བཞིན་ནོ། །སྐྱ་ནི་བ་ལང་སྤུ་འདྲའི་བྱི་བྱད་སྤང་། །
བྱིན་པ་མིག་དང་མཆན་ཁུང་རྐེད་སྨིན་མ། །བྲེག་པར་བྱ་བ་ཤིན་ཏུ་ཐག་རིང་སྤང་། །སྐྲ་
རྣམས་བྲེག་པར་བྱས་ནས་ཁྲུས་དག་བྱ། །ཡང་ན་ཡན་ལག་ལྔ་པོ་བཀྲུ་བར་བྱ། །དང་པོ་
ཁའམ་མགོ་ནི་ཅི་འདོད་བྲེག །དེ་ཡི་འོག་ཏུ་སྣ་ཡི་ནང་བྱ་ཞིང་། །ལག་པ་རྐང་པའི་སེན་མོའི་
རིམ་པས་བྱ། །དེ་ལྟར་འདི་ནི་འབྲེག་མཁན་ལས་ཡིན་ནོ། །སྐས་ལ་འཛེག་དང་དེ་བཞིན་
ཉིན་ཉལ་ན། །ཤམ་ཐབས་མཐའ་མ་མདུད་པ་དོར་བར་བྱ། །སྡོམ་བརྩོན་གྱིས་ནི་ཁུར་ལྕི་
བསྐུར་མི་བྱ། །ཡང་ཡང་མགོ་བོ་ཕྲག་པ་རྐེད་པས་མིན། །བཀུག་དང་ཕྲལ་དང་འདོམས་སྣང་
བྱས་པ་དང་། །དེ་བཞིན་ཙོག་ཙོག་པོར་ཡང་འདུག་མི་བྱ། །བསྟན་བཅོས་ལས་གསུངས་སྤྱོད་
ལམ་ལྟ་བུར་ནི། །བྱ་ཡིན་འདིར་ནི་དེ་དག་དཔེ་ཙམ་ཡིན། ཁྱིམ་པའི་རྟགས་སྤོང་བའི་ཕྱོགས་
དང་མཐུན་པ་སྟེ་བསླབ་པའི་གཞི་བཅུ་གཅིག་པའོ།།
༈ སྡོམ་བརྩོན་རྟགས་ནི་ཁས་བླངས་བརྗོད་པས་ན། །དེར་གཏོགས་ཉམས་
པའི་ཕྱོགས་མཐུན་སྤང་བྱ་སྟེ། །དཔེར་ན་མུ་སྟེགས་རྟགས་ནི་ཐོགས་པ་དང་། །གཅེར་བུ་སྐྲ་
འབལ་ལག་པར་ཟས་ཟ་དང་། །རི་ལ་མཆོང་དང་ཉི་མ་ལྟ་བྱེད་དང་། །མེ་ལྔ་བསྟེན་པ་ལ་ལ
-410



འདུལ་བ་སུམ་བརྒྱ་པ།
སོགས་སྤང་བར་བྱ། །མཆིལ་མ་ལ་སོགས་སེ་གོལ་གཏོགས་བྱས་ཏེ། །དེ་ནས་སྣང་བའི་
ཕྱོགས་དག་ཏུ་ནི་དོར། །བཤང་བའི་ས་དང་གཅི་བའི་ཉེ་འཁོར་དུ། །སྣ་ཚོགས་གཏམ་གྱིས་
ཡུན་རིང་གནས་མི་བྱ། ཁ་ཏོན་བཙོ་བླག་ལ་སོགས་དེར་མི་བྱ། །སྐད་དག་ཕྱུང་སྟེ་བརྟགས་
ནས་འཇུག་པར་བྱ། །བཤང་བའི་ས་དང་གཅི་བའི་ས་དག་ཀྱང་། །སོ་སོ་ཐ་དད་ཡིན་ཏེ་དེར་
མི་བརྗོད། །གཅི་དང་བཤང་དང་དེ་བཞིན་རླུང་དག་ནི། །བྱུང་བར་གྱུར་ན་དལ་བུས་གཏང་
བར་བྱ། །འབྱུང་བ་བཀག་པ་ནམ་ཡང་འདོད་མ་ཡིན། །རྨ་ལ་སྔར་ནི་འཇམ་པོས་ཕྱིས་ནས་
ཀྱང་། །ཆུ་མང་དག་དང་ས་ཡིས་ཁྲུས་བྱས་ཏེ། །ལག་པ་གཡོན་པར་ས་ནི་ལན་བདུན་བླུགས།།
དེ་ཡི་འོག་ཏུ་ལག་པ་གཉི་གར་བདུན། །ས་དེ་དག་ཀྱང་སོ་སོར་རིམ་པར་གཞག །དེ་བཞིན་
ཆུ་མང་ལག་པ་གཉིས་བཀྲུས་ནས། །དེས་འབད་ལག་ངར་བྱིན་པ་ལེགས་ཕྱིས་ཏེ། །ཕྱིས་
ཀྱང་ལག་པ་གཉི་ག་བཀྲུ་བྱ་ཞིང་། །ཕྱིས་ནས་རིལ་བ་རྐང་པ་གཉིས་ཀ་ཡིན། །སེམས་ནི་
དག་ན་གཙང་བ་ཡིན་པར་བཤད། །དྲི་དང་གོས་པ་དག་དང་བྲལ་ཙམ་ཡིན། །བཅོམ་ལྡན་
ནང་གི་གཙང་སྦྲར་གསུངས་པ་ནི། །ལུས་ལ་སོགས་པའི་སྡིག་སྤང་གང་ཡིན་པའོ། །བརྟུལ་
ཞུགས་ཅན་གྱིས་བཤང་དང་གཅི་བ་དང་། །སོ་ཡི་དྲི་བསལ་ཕྱོགས་ནི་དབེན་པར་བྱ། །སོ་
ཤིང་དག་ནི་ཆུ་ཡིས་བཀྲུས་བྱས་ནས། །དོར་བར་བྱའོ་ཆུ་དག་མེད་ན་ཡང་། །ལྕེ་ཡི་དྲི་མས་
ཤི་བཞིན་འདིར་གྱུར་ན། །མི་རུང་བསྒྲིམས་ཏེ་ས་ལ་ཕྱིས་ནས་སོ། །ལྷུང་བཟེད་གཉིས་ཏེ་ས་
བྱས་ལྕགས་ལས་བྱས། །ལྷུང་བཟེད་གཞན་མིན་ཆུང་ཆེ་སྐྱ་བ་མིན། །འཁར་གསིལ་སྒྲ་དང་
ལྡན་པ་བཅང་བྱ་སྟེ། །དེ་ནི་གོ་བྱེད་ཁྱི་སྐྱོད་ཡིན་པས་སོ། །རབ་ཏུ་བྱུང་བ་ཉམས་པའི་ཕྱོགས་
དང་མཐུན་པ་སྤོང་བ་སྟེ་བསླབ་པའི་གཞི་བཅུ་གཉིས་པའོ།། །།
༈ བླ་མར་གསོལ་བཏབ་བླ་མ་ཉམས་ཕྱོགས་མཐུན། །རང་གི་བླ་མ་མ་གུས་དེ་
ཡིན་པས། །བདག་ཉིད་འདོད་པས་ཕ་ལྟར་རབ་སྡུག་དང་། །གུས་པ་བྱས་ནས་བླ་མར་རིམ་
-411



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བྱགྲོ་བྱ། །བཤང་དང་གཅི་དང་སོ་ནི་དག་བྱ་དང་། །མཚམས་ཀྱི་ནང་དུ་རྒྱལ་ལ་ཕྱག་བྱ་དང་། །
ཆུ་དག་བཏུང་བར་བྱ་བ་མ་གཏོགས་པ། །ཐམས་ཅད་དྲིས་ནས་བྱ་བ་ཡིན་པར་གསུངས། །
བླ་མ་བས་སྔར་ནངས་པར་ལངས་ནས་ནི། །གདོང་དག་བཀྲུས་ནས་བདེ་གཤེགས་ཕྱག་
འཚལ་ཏེ། །དེ་ནས་བླ་མ་གུས་བཅས་ཕྱག་བྱས་ནས། །བཏུད་དེ་སྐུ་ལ་མཉམ་མམ་ཞེས་འདྲི་
ནས། །བྱ་བ་ཉིད་ཀྱིས་ལུང་མནོས་དེ་འོག་ཏུ། །དེ་ཡི་གནས་ཁང་ཉེ་འཁོར་ཕྱག་དར་བྱ། །དེ་
ནས་རྒྱལ་ལ་དཀྱིལ་འཁོར་བྱས་ནས་ནི། །དད་པས་འདུད་བཞིན་དུ་ནི་བསྐོར་བྱ་ཞིང་། །ཉེ་
བའི་སྡོམ་བརྩོན་རྒན་ལ་ཕྱག་བྱས་ནས། །དགེ་བས་ལུས་ལ་སྙིང་པོ་བླང་བར་བྱ། །བླ་མ་
དག་ལ་བསྙེན་བཀུར་བྱེད་པ་ན། །ཟས་སྐོམ་ལ་སོགས་ཞིམ་པོ་ཀུན་ཀྱང་དབུལ། །ཕྱག་བྱའི་
ལམ་དུ་ཕྱིན་ནའང་ཕྱག་བྱ་སྟེ། །བརྟུལ་ཞུགས་ཅན་དང་མི་མཐུན་བཀོལ་མི་བྱ། །འཇིག་རྟེན་
གསུམ་གྱི་སྟོན་པའི་གསུང་དབང་གིས། །དེས་ཀྱང་ཨ་རོགས་གྱ་ཞེས་བརྗོད་པར་བྱ། །རྒན་
ཞུགས་ཤིན་ཏུ་རྒན་པོ་སྦྱིད་བྱུང་དང་། ཁྱིམ་པ་སྦྲིད་པ་བྱུང་ནའང་སོས་ཞེས་བརྗོད། །གཞོན་
ནུ་སྦྲིད་བྱུང་ཨ་རོག་གྱ་ཞེས་བྱ། །རྒན་ལ་སྦྲིད་བྱུང་ཚིག་གིས་ཕྱག་བྱའོ། །འདི་ལ་བཀུར་སྟིས་
ཕྱག་བྱ་རྣམ་གཉིས་ཏེ། །ཡན་ལག་ལྔ་དང་སྐྱིད་བཟུང་རང་བཞིན་ནོ། །མུན་ཁང་བླ་མ་སྤྱི་
བོས་སར་གཏུགས་པའི། །ཕྱག་དག་མི་བྱ་ཚིག་གིས་ཕྱག་བྱའོ། །སྡོམ་བརྩོན་བཅའ་བ་
འགའ་ཞིག་འཆའ་བྱེད་ན། །ཕྱག་དག་མི་བྱ་དེས་ཀྱང་ཕྱག་མི་བྱ། །མི་གཙང་ལམ་གྱི་ཕྱོགས་
མ་བཀྲུས་པའང་མིན། །གོས་གཅིག་མ་ཡིན་ཟས་དང་བཅས་མ་ཡིན། །མདུན་དུ་ཟས་དྲངས་
སྤོ་བ་སྤྱོད་པ་དང་། ཁྱིམ་གནས་ཚུལ་ཁྲིམས་འཆལ་དང་གཅེར་བུ་དང་། །གཞན་ཡང་ཕྱག་བྱ་
མིན་ཡང་རྟག་པར་ནི། །ཕྱག་བྱ་གཉིས་ཏེ་བདེ་གཤེགས་རྒན་པོ་ཡིན། །གང་ཕྱིར་དེ་དག་
སྡོམ་པས་རྒན་མིན་པས། །གསང་སྔགས་ལའང་ལྷ་གཞན་ཕྱག་མི་བྱ། །དཀོན་མཆོག་
གསུམ་ལ་འདུད་པས་ཕྱག་བྱས་ནས། །གཞན་གྱིས་བྱས་པའི་གསང་སྔགས་བརྗོད་པར་བྱ།།
-412



འདུལ་བ་སུམ་བརྒྱ་པ།
གང་ཞིག་སངས་རྒྱས་སྐྱབས་འོས་དག་ལ་སྐྱབས། །སོང་ནས་གཞན་ལ་གུས་པས་ཕྱག་བྱེད་
པ། །དེ་ནི་ཤཱཀྱའི་རིགས་ཀྱི་རྟགས་དག་ལ། །ཅོ་འདྲི་ཡུལ་འཁོར་ཟས་ནི་འབར་བ་ཟ། །བླ་
མར་གསོལ་བ་བཏབ་པ་ཉམས་པའི་ཕྱོགས་དང་མཐུན་པ་སྟེ་བསླབ་པའི་གཞི་བཅུ་གསུམ་
པའོ།། །།
༈ དེ་ནས་སྡོམ་པ་ཉམས་ཕྱོགས་མཐུན་འབྱུང་སྟེ། །དཀོན་མཆོག་གག་གསུམ་ལ་མ་
གུས་དེ་བཞིན་དུ། །ཉི་མ་ལྔ་ལས་ལྷག་པར་མི་གནས་པའམ། །དགག་དབྱེ་དང་ནི་གསོ་སྦྱོང་
ཉམས་པ་སྟེ། །གལ་ཏེ་མངོན་སུམ་གསུངས་པ་མེད་གྱུར་ཀྱང་། །དགག་དབྱེ་གསུངས་ཕྱིར་
འདིར་ནི་གསོ་སྦྱོང་ཡོད། །དགག་དབྱེ་དག་པར་གོ་བར་བྱ་ཕྱིར་ཏེ། །དེ་ལས་གསོ་སྦྱོང་དོན་
ནི་ཐ་དད་མིན། །ཀྱེ་ཚིག་བདག་ལ་བཙུན་པ་དགོངས་སུ་གསོལ། །དེང་འདིར་འཕགས་པའི་
དགེ་འདུན་གསོ་སྦྱོང་ལགས། །དེ་ནི་དགེ་ཚུལ་བདག་གིའང་ལགས་ཏེ་བདག །ཡང་དག་
པར་མཆི་ཞེས་བྱ་སྔགས་ཡིན་ནོ། །མཆོད་རྟེན་ཁྱམས་དག་ཅི་ནུས་བྱི་དོར་བྱ། །བདུག་པ་མེ་
ཏོག་བཀྲམ་པས་དགྲམ་བྱས་ཏེ། །རང་གི་རྒྱུད་བརྟགས་ཐོག་མར་སྡོམ་བརྩོན་གྱི། །མདུན་དུ་
ལྟུང་བ་དག་ནི་བཤགས་པར་བྱ། །ཚུལ་ཁྲིམས་ལྡན་དང་འདུལ་བའི་ཆོ་ག་ཤེས། །ནད་པ་པ
སྙིང་རྗེ་འཁོར་ནི་དག་པ་དང་། །ཆོས་དང་ཟང་ཟིང་ཕན་འདོགས་བརྩོན་པ་དང་། །དུས་སུ་
འདོམས་པ་དེ་ལྟར་བླ་མར་བསྔགས། །སློབ་དཔོན་ལ་གུས་ཚུལ་ཁྲིམས་ཡོངས་དག་དང་། །
སམ་གཏན་དང་ནི་འདོན་ལ་རྟག་བརྩོན་དང་། །གྲིམས་ཤིང་དུལ་ལ་བཟོད་དང་ལྡན་པ་
ནི། །སྡོམ་བརྩོན་གནས་པའི་ཆོས་ལྡན་ཤེས་པར་བྱ། །གྲོང་ལ་སོགས་པའི་མིང་སྨོས་རིམ་པ་
ཡིས། །དབྱར་དུས་དབྱར་གནས་དམ་ནི་བཅའ་བར་བྱ། །གལ་ཏེ་དེ་ནི་གཞན་དུ་འགྲོ་གྱུར་
ན། །ཞག་བདུན་བྱིན་གྱིས་བརླབས་ཏེ་འགྲོ་བར་བྱ། །ཚུལ་ཁྲིམས་ཉམས་ལ་བཀུར་སྟི་མི་བྱ་
ཞིང་། །དེ་དང་འགྲོགས་དང་ལོངས་སྤྱོད་མི་བྱའོ། །ཕ་མ་བླ་མ་དག་དང་ནད་པ་དག །ཚུལ་
-413



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
ཁྲིམས་ཉམས་སུ་ཟིན་ཀྱང་བཀུར་སྟི་བྱ། །ཉེས་རྩོམ་བྱེད་དང་ཁྱིམ་སུན་འབྱིན་པ་དང་། །
འདིར་ནི་གསུམ་པ་ཚུལ་ཁྲིམས་ཉམས་པ་དག །འཐབ་མོ་སྤངས་ཏེ་གཎྜི་བརྡུངས་བྱས་ནས།།
ཤི་ཞིང་རུལ་བ་བཞིན་དུ་ངེས་བསྐྲད་བྱ། །ཀ་བར་གྱུར་པ་མདོ་སྡེ་འཛིན་གང་དང་། །དེ་
བཞིན་གཞན་ཡང་ཆོ་ག་བཞིན་དཔྱད་བསྐྲད། །དཔུང་བྱེད་བཏང་ན་སླར་ཡང་གཞུག་བྱ་སྟེ།།
གལ་ཏེ་མིན་ན་དེ་སྐལ་རིན་གྱིས་ལྟུང་། །གང་དག་གྲངས་ཅན་ལ་སོགས་བདེན་བློས་འདོན།།
དེ་དག་ལ་ནི་ཁ་ཟས་དུག་ཏུ་འགྱུར། །སངས་རྒྱས་གསུང་ནི་ཇི་སྐད་བསྟན་བཏོན་ནས། །ངེས་
པར་དཔྱད་པར་བྱ་ཕྱིར་གཞན་དག་བཀླག །སངས་རྒྱས་དེ་ཡི་ཡོན་ཏན་སྨོས་པས་བརྗོད། །
སློབ་དཔོན་སློབ་དཔོན་ཚིག་དང་ལྡན་པས་སོ། །དོན་སོགས་སྨོས་པས་ཉེ་བའི་ཚིག་བྱ་སྟེ། །
འདུད་བཅས་མཁན་པོར་གྱུར་པའི་མིང་དག་བརྗོད། །རྒན་ལ་བཙུན་པ་ཉེ་བའི་ཚིག་གིས་
བརྗོད། །གཞོན་ལའང་ཚེ་དང་ལྡན་པའི་ཉེ་ཚིག་གིས། །དེ་བཞིན་གནས་བརྟན་ཞེས་བྱའི་ཉེ་
ཚིག་བརྗོད། །དེ་ལྟར་འདིར་ནི་མིང་སྨོས་རིམ་པ་ཡིན། །སྡོམ་པ་མཐའ་དག་ཉམས་པའི་
ཕྱོགས་དང་མཐུན་པ་སྟེ་བསླབ་པའི་གཞི་བཅུ་བཞི་པའོ།། །།
༈ གང་ཞིག་གནང་མེད་དེ་བཞིན་བཀག་མེད་པ། །དེ་ནི་གསུངས་པའི་རྗེས་མཐུན་
བརྟགས་ཏེ་གཟུང་། །འདུལ་བ་མདོར་བསྡུས་ཞེས་བྱའི་སྒྲོན་མ་དང་། །འདྲ་བར་གཞན་
འདི་བདེ་བར་གཤེགས་པས་གསུངས། །དགེ་ཚུལ་རྣམས་ཀྱིས་ཆོས་ལུགས་བསྡུས་བྱུང་
བའི། །བསོད་ནམས་བདག་ལ་སྐྱེས་དེས་འཇིག་རྟེན་འདི། །ཤཱཀྱའི་འོད་བསྟན་ལམ་ནས་
རྫོགས་པ་ཡི། །བྱང་ཆུབ་དཔལ་ལྡན་གནས་སུ་འགྲོ་བར་ཤོག །ཤཱཀྱའི་བཤེས་གཉེན་ངོར་ནི་
བདེ་བར་གཤེགས་པས་གསུངས་པའི་བསླབ་པ་ཡི། །རིན་ཆེན་འབར་བ་དག་ནི་འདུལ་བ་རྒྱ
མཚོའི་ནང་ནས་རབ་བཏུས་ཏེ། །དབང་པོའི་རྡོ་རྗེས་ཕུག་ནས་དེ་གཞི་ཐམས་ཅད་ཡོད་པར་
སྨྲ་བ་ཡི། །སོ་སོར་ངེས་པའི་དབྱེ་བ་དག་གིས་ཕྲེང་བར་མཐུན་པར་བསྡེབས་པ་ཡིན། །
-414



འདུལ་བ་སུམ་བརྒྱ་པ།
འདུལ་བ་མདོར་བསྡུས་ཏེ་བཅོ་ལྔ་པའོ།། །།
ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ། མང་དུ་ཐོས་པའི་
སློབ་དཔོན་ཤཱཀྱ་འོད་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་སརྦ་ཛྙཱ་དེ་བ་དང་ཞུ་ཆེན་གྱི་ལོ་ཙཱ་
བ་བནྡེ་གཙང་དེ་བཛྲ་རཀྵི་ཏས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།
-415




܂:.܀܂



༄༅། །འཕགས་པ་གཞི་ཐམས་ཅད་ཡོད་པར་སྨྲ་བའི་དགེ་ཚུལ་
གྱི་ཚིག་ལེའུར་བྱས་པ་བཞུགས་སོ། །
ཁ་ཆེའི་སློབ་དཔོན་འདུས་པ་བཟང་པོས་མཛད།
དེང་མང་པོས་སློབ་དཔོན་ཀླུ་སྒྲུབ་ཀྱིས་མཛད་ཟེར།



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
༄༅། །འཕགས་པ་གཞི་ཐམས་ཅད་ཡོད་པར་སྨྲ་བའི་དགེ་ཚུལ་
གྱི་ཚིག་ལེའུར་བྱས་པ་བཞུགས་སོ། །
ཁ་ཆེའི་སློབ་དཔོན་འདུས་པ་བཟང་པོས་མཛད།
དེང་མང་པོས་སློབ་དཔོན་ཀླུ་སྒྲུབ་ཀྱིས་མཛད་ཟེར།
༄༅། །རྒྱ་གར་སྐད་དུ། ཨཱརྱ་མཱུ་ལ་སརྦ་ཨསྟི་བཱ་དཱི་ཤ་མ་ཎེ་ར་ཀཱ་རི་ཀཱ། བོད་སྐད་
དུ། འཕགས་པ་གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ། ཐམས་
ཅད་མཁྱེན་པ་ལ་ཕྱག་འཚལ་ལོ། །གཞུང་འདི་ལ་སྤྱི་དོན་བརྒྱད། བསྟོད་ཅིང་ཕྱག་འཚལ་བ།
མགོན་པོ་ཐམས་ཅད་མཁྱེན་དང་ཆོས། །འཕགས་པའི་ཚོགས་ལ་ཕྱག་འཚལ་ཏེ། །དགེ་ཚུལ་
གྱི་ནི་ཆོ་ག་རྣམས། །མདོ་ཙམ་ངེས་པར་བཤད་པར་བྱ། །བསླབ་པ་ཉམས་སུ་བླང་བར་
བསྟན། ཤཱཀྱ་སེང་གེའི་བསྟན་པ་ལ། །དད་པས་རབ་ཏུ་བྱུང་ནས་ནི། །བརྟུལ་ཞུགས་བརྟན་
པས་རབ་བསྒྲིམས་ཏེ། །བདག་གི་ལུས་བཞིན་བསླབ་པ་བསྲུང་། །སྔ་དྲོའི་དུས་ན་ལས་གང་
བྱ་བསྟན། ནམ་གྱི་ཆ་སྨད་མལ་ནས་ལངས། །ནམ་ལངས་བར་དུ་ཁ་ཏོན་བྱ། །གདོང་དང་སོ་
ཡི་དྲི་བཀྲུས་ནས། །རྫོགས་སངས་རྒྱས་ལ་གུས་ཕྱག་འཚལ། །བླ་མ་གནས་པའི་སྒོ་གླེགས་
ལ། །ལག་པས་དལ་གྱིས་བརྡུང་བར་བྱ། །ནང་ཞུགས་གུས་པས་བླ་མ་ལ། ཁམས་བདེ་མི་
བདེ་ལ་སོགས་འདྲི། །འདི་དག་བྱ་ཞེས་དྲིས་ནས་ནི། །དཀྱིལ་འཁོར་ལ་སོགས་རྣམ་བྱའི་
ཕྱིར། །ཉ་ཕྱིས་ལ་སོགས་ཆུ་བརྟག་སྟེ། །སྟེང་དང་བར་གཏིང་རིམ་བཞིན་ནོ། །ཉ་ཕྱིས་ལ་
སོགས་མེད་ན་ཡང་། ཁྱོར་བའམ་འདབ་མས་བུམ་པ་དགང་། །ཆུ་ཡི་སྐྱེ་བོ་ཆེ་ཆུང་རྣམས། །
-416



གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ།
ཡུན་ནི་རིང་བར་ནན་ཏན་བརྟག །སྙིང་རྗེ་ཅན་གྱིས་ཁུ་བ་རྣམས། །རབ་ཏུ་བརྟགས་ཏེ་སྤྱད་
པར་བྱ། །སྲོག་ཆགས་ཡོད་ན་ལེགས་པར་བཙག །སྲོག་ཆགས་རྣམས་ལ་གནོད་མི་བྱ། །རྩྭ་
དང་ལྕི་བ་ཤིང་ལ་སོགས། །དགོས་པ་ཐམས་ཅད་གང་ཡང་རུང་། །དེ་དག་སྲོག་ཆགས་མེད་
པར་བྱ། །སྡོམ་པས་སྲོག་ཆགས་བསད་པ་སྲུངས། །སྟན་ཆུ་ས་དང་སོ་ཤིང་དང་། །འདག་
པའི་ཆལ་ཡང་སྟ་གོན་བྱ། །ལྷུང་བཟེད་བཀྲུ་བ་སོགས་པ་དང་། །བླ་མའི་དགོས་པ་ཐམས་
ཅད་བྱ། །དེ་ནས་དུས་རིག་ཕྱག་བྱས་ཏེ། །དེ་བཞིན་གུས་པས་ཐལ་སྦྱར་ནས། །འཚལ་མ་
འཚལ་ཞེས་བླ་མ་ལ། །བརྟུལ་ཞུགས་ཅན་གྱིས་དེ་ལྟར་ཞུ། །ལག་པ་བཀྲུས་ནས་ཚུལ་བཞིན་
དུ། །དེ་ནས་མི་སྨྲ་ཚོད་རིག་པས། །བྲུ་བའི་ནད་ལས་བཟློག་པའི་ཕྱིར། །བཟའོ་སྙམ་པའི་
སེམས་ཀྱིས་བཟའ། །ཟོས་ཤིང་དེ་བཞིན་འཐུང་བ་དང་། །རུང་བའི་ཆུ་ནི་དེ་འོག་ཏུ། །སྦྱིན་
པ་ཡང་དག་སྤེལ་བྱའི་ཕྱིར། །སྦྱིན་པའི་ཚིགས་བཅད་གཉིས་ཤིག་བརྗོད། །ཟས་ཀྱི་བྱ་བ་
བྱས་པའི་འོག་ཏུ་ལས་གང་བྱ་བ་བསྟན་པ། །མན་ངག་ཡོད་ན་བསམ་གཏན་བྱ། །རབ་ཏུ་
འབད་དེ་བཀླག་པར་བྱ། །སྡོམ་དང་ཆོ་ག་མཁས་པ་དང་། །སྒྲུབ་པ་དག་ལ་བརྩོན་པ་བྱ། །
ཕས་ཕམ་གྱི་གནས་བསྟན། །བརྟུལ་ཞུགས་གནས་སེམས་མ་ཉམས་པས། །ཆེད་དུ་བསམས་
ཏེ་མ་ནོར་བར། །མི་གཞན་བདག་གམ་གཞན་རྣམས་ཀྱིས། །བསད་ན་བརྟུལ་ཞུགས་ཉམས་
པར་འགྱུར། །ཚུལ་ཁྲིམས་ལྡན་ནམ་ཚུལ་ཁྲིམས་འཆལ། །དེ་བཞིན་ནད་ཀྱིས་བཏབ་པ་ལ།
གང་ཐོས་སྡུག་བསྔལ་ཉམ་ཐག་སྟེ། །ངེས་འཆིའི་ཆོས་གཏམ་དེ་མི་བྱ། །སྨན་དང་སྔགས་།
དང་རིག་པ་དང་། །འཆི་བའི་ཕྱོགས་སུ་བཏང་བ་དང་། །མི་གཞན་ཐབས་རྣམས་སྣ་ཚོགས་
ཀྱིས། །བསད་ན་བརྟུལ་ཞུགས་ཉམས་པར་འགྱུར། །དུད་འགྲོ་དང་ནི་སེམས་དམྱལ་དང་། །
ཡི་དྭགས་འོན་ཏེ་ལྷ་ཡང་རུང་། །བསད་ན་ངན་འགྲོར་ལྟུང་བ་ཡི། །སྡིག་པ་སྦོམ་པོ་ཐོབ་པར་ཟ
འགྱུར། །བརྟུལ་ཞུགས་ཅན་གྱིས་བསད་སྙམ་སྟེ། །ལུས་དང་ངག་གིས་བཤམས་པ་ལས། །
-417



བརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
སྐྱེ་བོ་གསོན་ཡང་དེ་ལ་ནི། ཁ་ན་མ་ཐོ་རྣམ་གསུམ་འགྱུར། །རྡོ་དབྱུག་ཁུ་ཚུར་འཚོགས་པ་
དང་། །དེ་ལས་གཞན་པའི་གནོད་པ་དང་། །བ་ལང་ལ་སོགས་གནོད་མི་བྱ། །རྟ་ལ་སོགས་
པ་མི་ཞོན་ནོ། །དགེ་ཚུལ་བདག་གམ་གཞན་རྣམས་ཀྱིས། །རྐུ་སེམས་མཐུ་དང་འཇབ་བུ་
ཡིས། །འཁྲུལ་པ་མེད་པར་མི་གཞན་གྱི། །གནས་ནས་མ་ཤ་ལྔ་ཙམ་མམ། །རང་གི་ཡུལ་
ནས་བྱུང་བ་གང་། །ཀཱནྡྲ་པ་ཎ་བཞི་ཆ་བརྐུས། །དེ་བརྐུས་ཚུལ་ཁྲིམས་ཞིག་པར་འགྱུར། །
སྦྱོར་བའི་ཚེ་ན་ཉེས་བྱས་སོ། །རྡོག་གུའི་རྩ་བ་འབྲས་བུའི་ཤིང་། །སྡོང་པོ་ལོ་མ་ཤུན་པ་ཆུ། །
མེ་ཏོག་ཆུ་སྐྱེས་ཐང་སྐྱེས་དང་། །ཞིང་དང་ལོ་ཏོག་ས་གཞི་དང་། །གྲུ་དང་ཤིང་དང་ཤོ་གམ་
དང་། །དེ་བཞིན་གྲུ་ཡི་བཙས་རྣམས་དང་། །སྲོག་ཆགས་རྐང་པ་མེད་པ་དང་། །རྐང་གཉིས་
རྐང་མང་རྐུ་བ་དང་། །བརྟུལ་ཞུགས་ཅན་གྱིས་མི་ཡི་ནོར། །དབྱིག་ལ་སོགས་པ་གང་ཡང་
རུང་། །རྐུ་བའི་སེམས་ཀྱིས་གང་བརྐུས་ཀྱང་། །རིན་ཐང་ཚང་ན་སྡོམ་པ་ཞིག །ལྷུང་བཟེད་
ལ་སོགས་རྐུན་ཁྱེར་ན། །ཆོས་བཤད་ནས་ནི་བསྒྲུབ་པར་བྱ། །ཡང་ན་རི་བའི་རིན་གྱིས་གླུ། །
དེ་ལྟར་མ་བྱས་ཉེས་བྱས་སོ། །སྡོམ་ཅན་ཉེས་པ་མེད་སེམས་ཀྱིས། །ཉམས་པ་མེད་པའི་སྒོ་
གསུམ་དུ། །ཆགས་པས་ནོར་བུ་ནང་དུ་འདས། །དགའ་བ་ཚོར་ན་བརྟུལ་ཞུགས་ཉམས། །
སྐྱེས་པ་བུད་མེད་མ་ནིང་གི །ཚན་ཀར་བོར་ཏེ་མནན་པ་ལས། །གང་གི་བདེ་བའི་རོ་མྱོང་བ།།
དེ་ཡང་སྡོམ་པ་ཞིག་པར་འགྱུར། །ཡན་ལག་སྐྱེས་ནས་བདེ་འདོད་པས། །གདུག་པ་སྦྲུལ་གྱི་
ཁར་བཅུག་སླ། །ལུས་ལ་སྡོམ་པ་མི་གཞིག་ཅེས། །རྫོགས་སངས་རྒྱས་ཀྱིས་བཀའ་སྩལ་ཏོ།།
གལ་ཏེ་སྦྲུལ་གྱིས་བསད་གྱུར་ཀྱང་། །ཚུལ་ཁྲིམས་གནས་ལ་དེ་ཕན་ཏེ། །ཚུལ་ཁྲིམས་ཉམས་
པ་སྡུག་བསྔལ་ཡིན། །མྱ་ངན་འདས་ལའང་སྒྲིབ་པར་འགྱུར། །ལྷ་དག་མཐོང་ཞེས་དེ་ཡི་སྒྲ།།
ཐོས་པར་གྱུར་དང་ཀུན་སྨྲ་དང་། །གང་ན་བདག་འདུག་ལྷ་འོང་ཞིང་། །བདག་ཀྱང་དེ་ཡི་དྲུང་
འགྲོ་དང༌། །དེ་བཞིན་དྲི་ཟ་གྲུལ་བུམ་ཀླུ། །གནོད་སྦྱིན་ལྟོ་འཕྱེ་ཆེན་པོ་དང་། །ཤ་ཟ་ཡི་
-418



གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ།
དྭགས་མིའམ་ཅི། །མཐོང་ངོ་ཞེས་ལ་སོགས་སྨྲས་དང་། །བསམ་གཏན་མངོན་ཤེས་ཚད་མེད་
དང་། །རྒྱུན་ཞུགས་ལ་སོགས་འབྲས་བུ་དང་། །ལམ་ལ་རབ་ཏུ་ཞུགས་པའང་རུང་། །བདག་
གིས་ཐོབ་ཅེས་སྨྲས་ནས་ནི། །དོན་རིག་པ་ལ་རྫུན་པའི་ཚིག །ཁྱད་པར་ཐོབ་པའི་བདག་ཉིད་
ཅན། །མ་ཉམས་ང་རྒྱལ་མེད་བཞིན་དུ། །སྨྲས་ན་བརྟུལ་ཞུགས་ཉམས་པར་འགྱུར། ཁྱད་
པར་ཐོབ་པ་མ་གཏོགས་པར། །དེ་ལས་གཞན་པའི་རྫུན་ཚིག་རྣམས། །དེ་དག་ཐམས་ཅད་
སྡིག་མང་འགྱུར། །དེས་ནི་འོག་མར་ལྟུང་བར་འགྱུར། །ཇི་ལྟར་མཛའ་བོ་འབྱེད་འགྱུར་བ། །
ཕྲ་མའི་ཚིག་རྣམས་སྨྲ་མི་བྱ། །ཐུན་ཚགས་སུ་ནི་སྨྲ་བ་དང་། །ཚིག་རྩུབ་སྨྲ་བར་མི་བྱའོ། །
ངན་དུ་ཟེར་ལ་ངན་མི་བརྗོད། །གཤེ་བ་ལ་ཡང་སླར་མི་གཤེ །མཚང་བྲུ་བ་ལ་སླར་མི་བྲུ། །
བརྡེག་པ་ལ་ཡང་སླར་མི་བརྡེག །བློ་ལྡན་བསླབ་པ་འདོད་པ་ཡིས། །བསྒྲིམས་ཏེ་ངག་གི་
སྐྱོན་རྣམས་སྤང་། །དེ་ལྟར་འགྱུར་བར་རིག་ནས་ནི། །ངག་རྣམས་ཤིན་ཏུ་བསྡམ་པར་བྱ། །
བསླབ་པ་ཕྲ་མོའི་གནས་བསྟན་ནོ། །འབྲུ་བཏགས་ཕབ་དང་སྦྱར་བ་ཡི། །བཏུང་བའི་བྱེ་བྲག་
འབྲུ་ཡི་ཆང་། །སྡོང་བུ་མེ་ཏོག་འབྲས་བུ་ལས། །སྦྱར་བའི་ཁུ་བ་བཅོས་པའི་ཆང་། །དེས་ནི་
མྱོས་པར་འགྱུར་རིག་ནས། །སྡོམ་ཅན་ཕན་འདོད་མི་བཏུང་ངོ་། །དེ་འཐུངས་ན་ནི་དྲན་
ཉམས་ཤིང་། །བརྟུལ་ཞུགས་ལྡན་པ་བག་མེད་འགྱུར། །བག་མེད་པ་ལས་བརྟུལ་ཞུགས་
ཉམས། །དེ་བས་སྟོན་པའི་བཀའ་དྲན་བྱ། །མྱོས་འགྱུར་ཉེས་པ་འཕེལ་འགྱུར་བ། །རྩྭ་
མཆོག་གིས་ཀྱང་མི་བཏུང་ངོ༌། །གླུ་གར་དང་ནི་སིལ་སྙན་རྣམས། །སྡོམ་ལ་གནས་པས་མི་
བྱའོ། །ལུས་ལ་སྤོས་ཀྱིས་མི་བྱུག་གོ །ཙནྡན་ལ་སོགས་མི་བསྐུའོ། །ཡུང་དང་གུར་གུམ་ལ་
སོགས་པ། ཁ་དོག་རྣམས་སུ་བྲི་མི་བྱ། །མེ་ཏོག་མགོ་རྒྱན་ཕྲེང་བ་དག །བརྟུལ་ཞུགས་ཅན་
གྱིས་གདགས་མི་བྱ། །གསེར་ལ་སོགས་པའི་རྒྱན་རྣམས་ཀྱིས། །བདག་ལ་བརྒྱན་པར་མི་
བྱའོ། །དུད་པ་ལ་སོགས་མིག་སྨན་རྣམས། །མིག་མི་ན་བར་མི་བྱུག་གོ །ཤིང་ཁྲི་ཁྲུ་གང་མཐོ་
-419



ཅབརྩེ་ཆེན་འོད་སྣང་ལས། པོད་ཆེན་དྲུག་གི་གསུམ་པ་འདུལ་བའི་རྩ་བའི་སྐོར།
བ་དང༌། །བ་སོ་ལ་སོགས་བརྒྱན་པའི་ཁྲི། །དམའ་ཡང་ཉལ་ཁྲི་བཟང་པོ་ལ། །ཉལ་བ་ལ་
སོགས་མི་བྱའོ། །གླུ་གར་ལ་སོགས་བསྟེན་པ་དང་། །གང་ལ་དྲེགས་པ་སྐྱེ་འགྱུར་བ། །དྲེགས་
པའི་
་ཡན་ལག་སྤངས་ནས་ནི། །བརྟུལ་ཞུགས་གནས་ཞེས་བརྗོད་པ་ཡིན། །ཉི་མ་ཕྱེད་
མཚམས་མན་ཆད་ནས། །སྐྱ་རེངས་མ་ཤར་བར་དུ་ནི། །དེ་ནི་རྒྱལ་བས་དུས་མིན་གསུངས།།
སྡོམ་ཅན་གྱིས་ནི་དེར་མི་བཟའ། །སྐྱ་རེངས་ཤར་ནས་ཕྱེད་ཀྱི་བར། །དེ་ཡི་སྐབས་སུ་ཟོས་པ་
ནི། །དེ་ནི་བདག་ཤེས་སྡོམ་པ་སྟེ། །བཟའ་བའི་དུས་སུ་ཟོས་པ་ཡིན། །དུས་མིན་དུས་སུ་འདུ་
ཤེས་པ། །ནམ་ཡང་བཟའ་བར་མི་བྱའོ། །སྨན་པས་ཉོན་མོངས་བསྒོས་ན་ནི། །ནད་པས་
ཉེས་པར་མི་འགྱུར་རོ། །ས་ལེ་སྦྲམ་ནི་གསེར་ཡིན་ཏེ། །དངུལ་ཞེས་བྱ་བ་དངུལ་ཉིད་དོ། །
སྦྱིན་བདག་རྣམས་ནི་དེ་བྱིན་ན། །བརྟུལ་ཞུགས་ཅན་གྱིས་མི་བླང་ངོ༌། །བདག་གིས་རུང་བ་
མ་ཡིན་འདིས། །རུང་བའི་དངོས་པོ་བཙལ་སྙམ་དུ། །དེ་ལྟར་མངོན་པར་བསམས་ནས་ནི། །
དེ་ནས་གཞན་ཞིག་ལེན་དུ་གཞུག །དཀོན་མཆོག་གསུམ་གྱི་ཆེད་ཀ་དང༌། །ཚངས་པ་
མཚུངས་པར་སྤྱོད་རྣམས་ཀྱིས། །གསེར་དང་དངུལ་ལ་རེག་གྱུར་ཀྱང་། །ཉེས་པར་འགྱུར་བ་
མ་ཡིན་ནོ། །འདོད་པས་བར་དུ་གཅོད་བྱེད་ཅེས། །རྫོགས་སངས་རྒྱས་ཀྱིས་གསུངས་པ་དེ།།
བར་དུ་གཅོད་པར་མི་འགྱུར་ཞེས། །དགེ་ཚུལ་གཏི་མུག་མ་སྨྲ་ཞིག །དེ་སྐད་སྨྲ་ན་དགེ་འདུན་
གྱི། །ལོངས་སྤྱོད་ཀུན་དང་ཕྲལ་ནས་ནི། །གཙུག་ལག་ཁང་ནས་བསྐྲད་པར་བྱ། །དེ་ནས་རོ་
དང་འདྲ་བར་འགྱུར། །འཕྱར་དང་རྟ་གད་བྱེད་ལ་སོགས། །འཆི་བར་བསམས་ཏེ་མི་བྱའོ། །
གླལ་ཚེ་ལག་པ་སོགས་པ་ཡིས། ཁ་དགབ་པར་ཡང་ནན་ཏན་བྱ། །རྒན་ལ་སྦྲིད་བྱུང་ཕྱག་བྱ་
སྟེ། །གཞོན་ལ་ནད་མེད་གྱུར་ཅེས་བརྗོད། ཁྱིམ་པ་སྦྲིད་པ་བྱུང་བ་ལ། །ཡུན་རིང་འཚོ་ཞེས་
བརྗོད་པར་བྱ། །བླ་མ་གནས་པའི་མདུན་དག་ཏུ། །སྣབས་དང་མཆིལ་མ་མི་འདོར་ཞིང་། །
སོ་ཤིང་བཅའ་བར་མི་བྱའོ། །དེ་བཞིན་སྟན་ལ་མི་འདུག་གོ །མདུན་དུ་གཅག་པར་མི་བྱའོ། །བ
-420



.གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ།
ཁྱེད་རེངས་སུ་ཡང་མི་དབྱུང་ངོ༌། །རྒན་ལ་སོགས་པའི་སྡོམ་ཅན་ལ། །གུས་བཅས་ཞེ་སར་
བཅས་པར་བྱ། །ལག་པ་དག་པར་བསྙལ་ནས་ནི། །བུམ་པ་ལ་སོགས་རྡུལ་མེད་བྱ། །ཆུ་
ཡང་ཡོངས་སུ་བཙགས་ནས་སུ། །བརྟགས་ནས་རུང་བ་བླང་བར་བྱ། །གནས་མ་བཅས་པར་
གནས་མི་བྱ། །ཕྱི་དྲོ་ཕན་ཆད་ཀྱི་བྱ་བ་བསྟན་ནོ། །དགེ་འདུན་མལ་ཆ་ལ་སོགས་པར། །དྲན་
པ་མེད་པར་འདུག་མི་བྱ། །དྲན་དང་ལྡན་ན་ཉེས་མེད་དོ། །སོ་བཀྲུ་བ་དང་ཆུ་བཏུང་དང་། །
གཤང་གཅི་བྱེད་དུ་འགྲོ་བ་དང་། །མཚམས་ནང་སྟོན་ལ་ཕྱག་བྱ་བ། །དེ་དག་མ་ཞུས་ཉེས་
མེད་དོ། །བརྟུལ་ཞུགས་ཅན་གྱིས་བྱ་བ་གཞན། །དེ་དག་ཐམས་ཅད་མ་ལུས་པ། །གལ་ཏེ་བླ་
མར་མ་ཞུས་པར། །བྱས་ན་དེ་ལ་ཉེས་བྱས་སོ། །མཆོད་རྟེན་ལ་སོགས་ཕྱག་བྱས་ཏེ། །མི་
ཉལ་བྱས་ནས་དེ་འོག་ཏུ། །བླ་མའི་རྐང་བཀྲུས་བླ་མ་ལ། །བརྟུལ་ཞུགས་ཅན་གྱིས་ཀུན་ཞུས་
ཏེ། །རྐང་པ་གཉིས་ཀ་བཀྲུས་ནས་ནི། །ནམ་གྱི་ཆ་སྟོད་ཆ་སྨད་ལ། །བསྒྲིམས་ཏེ་མི་ཉལ་བ་
བྱས་ཏེ། །དེས་ནི་བདེན་པར་སྨྲ་བར་བྱ། །ལྡང་དང་སྣང་བའི་འདུ་ཤེས་ཀྱིས། །སེང་གེ་ཉལ་
ཐབས་བཞིན་དུ་བྱ། །དྲན་དང་ལྡན་ཞིང་དགེ་རྒྱུད་དང་། །དེ་བཞིན་མྱུར་དུ་སད་ནས་ནི།
ཇི་སྐད་བསྟན་པ་བཞིན་དུ་བྱ། །འདིས་འབྲས་བུ་བསྟན་ནོ། །ཇི་ལྟར་ཉོན་མོངས་མྱུར་ཟད་
དང་། །བྱང་ཆུབ་དམ་པ་འཐོབ་འགྱུར་བ། །དེ་ལྟར་བསྒྲིམས་དང་ལྡན་པར་བྱ། །ཐམས་ཅད་
ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ་སློབ་དཔོན་ཀླུ་སྒྲུབ་ཀྱིས་མཛད་པ་
རྫོགས་སོ།། །།རྒྱ་གར་གྱི་མཁན་པོ་མུ་ནི་ཝརྨ་དང་། ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་
ཕབ་པའོ།། །།
-421



༈ ཕར་ཕྱིན་དྲུག་གི་རྩ་བའི་སྐོར་བོད། ༡༧
རྗེ་བཙུན་བྱམས་པ་སོགས།
བུ་ཆུང་།རྩོམ་པ་པོ།
རྩོམ་སྒྲིག་འགན་འཁུར་བ།
ལག་བསྟར་རྩོམ་སྒྲིག་པ།
མདུན་ཤོག་འཆར་འགོད་པ།
དཔེ་སྐྲུན།
འགྲེམ་སྤེལ་ཚན་པ།
པར་འདེབས་ཚན་པ།
དེབ་ཚད།སྟོང་ར་བ་ཐུབ་བསྟན་སྨོན་ལམ།
སྟོང་ར་བ་ཐུབ་བསྟན་སྨོན་ལམ།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
རྒྱལ་ཡོངས་ཤིན་ཧྭ་དཔེ་ཚོང་ཁང་།
ཁྲིན་ཏུ་ཀོའོ་ཐུའུ་བརྡ་ཁྱབ་པར་འདེབས་ཚད་ཡོད་ཀུང་སི།
787X 10921/16
པར་ཤོག123.25
པར་གཞི།
པར་ཐེངས།2019ལོའི་ཟླ་6པར་པར་གཞི་དང་པོ་བསྒྲིགས།
2019ལོའི་ཟླ་6པར་པར་ཐེངས་དང་པོ་དཔར།
པར་གྲངས།01-1,500
ISBN 978-7-5700=0259-7དཔེ་རྟགས།
རིན་གོང་།ཆ་ཚང་གཅིག་ལ་སྒོར། 247.00
ར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག་



སྨོན་བཟང་དཔེ་རྙིང་འཚོལ་བསྡུ་ཁང་གི་ལས་མིའི་མཚན་ཐོ།
སྤྱི་ཁྱབ་དབུ་འཛིན་དང་སྦྱིན་བདག་གཅིག་ལྕོགས། མི་ཉག་བཀའ་བཞི་དགོན་གྱི་མཆོག་སྤྲུལ་སངས་རྒྱས་བཟང་པོ་རིན་པོ་ཆེ།
བསྡུ་སྒྲིག་པ་གཙོ་བོ།
སྟོང་ར་བ་ཐུབ་བསྟན་སྨོན་ལམ།
བསྡུ་སྒྲིག་ལས་མི།
སྟོང་ར་བ་ཐུབ་བསྟན་སྨོན་ལམ། སྤམ་རྫོང་སྐལ་བཟང་ཆོས་ལྡན།
གོང་དཀར་ལུང་རིགས་རྒྱལ་མཚན། སྤོས་ཁང་ཐུབ་བསྟན་ཤེས་རབ།
འཕྲེང་པོ་ཤེས་རབ་སྒྲོལ་མ། ཀརྨ་དབང་ཕྱུག །ནོར་འཛིན་འོད་གསལ།
དབར་རྒྱུན་སྦྱིན་བདག་ཆེན་མོ་ནི། མི་ཉག་བཀའ་བཞི་དགོན་གྱི་མཆོག་སྤྲུལ་སངས་རྒྱས་བཟང་པོ་རིན་པོ་ཆེ།
**#**###;
E%ཚfu#*# &##ཟློs$•ཝོ*#EE
#E%BE•t E# ZH
校对者,东拉瓦·土日美朗啤绒曲登 贡嘎龙日坚赞 土日西热
西热卓玛嘎玛旺久罗增伟色
# a # # ༤##Sརྒྱ•*#ཎོteg



2p61mELangEE3a1d1eudan10E152ELIFE Lབ=7=117
9
རྩོམ་སྒྲིག་འགན་འཁུར་བ། བུ་ཆུང་།
མདུན་ཤོག་འཆར་འགོད་པ། སྟོང་རི་བ་ཐུབ་བསྟན་སྨོན་ལམ།
1 SBN 978-7-5700-0259-7
9 17 8 7 5 7 000 25 9 711 >
c/i: 247.00L (7)
